---
layout:     post
title:      Samsung Smart TV sterowany Androidem - oficjalne aplikacje
date:       2013-02-15 21:39:00
summary:    Mając Smart TV w domu jesteśmy przyzwyczajeni, iż sterujemy zazwyczaj urządzeniem klasycznie z pilota lub w nowych modelach za pomocą głosu lub ruchu rąk (więcej w obszernym wpisie —  Samsung Smart TV seria 8. 46" - domowe centrum rozrywki). Ale to nie wszystko! Otóż mając smartfon można również i nim sterować funkcjami Smart TV. Co więcej ze smartofnu można zrobić... odbiornik TV! Ten wpis poświęco...
categories: sprzęt porady urządzenia mobilne
slug: Samsung-Smart-TV-sterowany-Androidem-oficjalne-aplikacje,38716.html
---



Mając Smart TV w domu jesteśmy przyzwyczajeni, iż sterujemy zazwyczaj urządzeniem klasycznie z pilota lub w nowych modelach za pomocą głosu lub ruchu rąk (więcej w obszernym wpisie: [Samsung Smart TV seria 8. 46" - domowe centrum rozrywki](http://www.dobreprogramy.pl/djfoxer/Samsung-Smart-TV-seria--domowe-centrum-rozrywki,38262.html)). Ale to nie wszystko! Otóż mając smartfon można również i nim sterować funkcjami Smart TV. Co więcej ze smartofnu można zrobić... odbiornik TV! Ten wpis poświęcony będzie oficjalnym aplikacjom Samsunga na Androida. Na pewno będziecie zaskoczeni możliwościami jakie oferują te programy. Zapraszam do wpisu! 

Spośród kilku dostępnych aplikacji od Samsunga wybrałem dwie. Są to jednak najbardziej użytecznie i zaskakujące funkcjalnościami. Oczywiście bez żadnych plączących się kabli, dane są przekazywane przez WiFi.


## AllShare™ Control


[AllShare™ Control](https://play.google.com/store/apps/details?id=com.sec.android.allShareControl&hl=pl) jest jednym z najbardziej rozbudowanych aplikacji do sterowania sprzętem. Co więcej, już po uruchomieniu aplikacji widzimy, iż nie tylko Smart TV jest możliwy do obsługiwania przez AllShare™ Control:


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215201249_0.png)


Smart TV, PC, a nawet klimatyzacja i pralka! To wszystko możecie obsługiwać z poziomu tej aplikacji. Z racji tego, iż od Samsunga otrzymałem  *tylko*  ;) Smart TV (a nie pralkę :P ), na nim też się skupię.

Standardowo jak w tego typu aplikacjach otrzymujemy możliwości, które niemalże w 100% pokrywają funkcje dostępne z poziomu standardowego pilota, a nawet więcej. 


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215201257_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215201305_0.png)


Standardowe opcje jak zmiana głośności, kanału to nie powinno nikogo dziwić. Świetnie, że na kolejnym ekranie mamy dostęp do zaawansowanych funkcji pilota, jak przechodzenie po menu Smart TV, czy klawisze funkcyjne. Jak widać całość jest przemyślanie rozłożona i w pełni funkcjonalna. Nie ma mowy o tym, iż wciśniemy przypadkiem jakiś przycisk. Poszczególne elementy są duże, co jak sprawdziłem, dla starszych osób jest sporym ułatwieniem. 


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215201312_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215201326_0.png)


Nie zabrakło również klasycznej klawiatury numerycznej i sterowania odtwarzaczem.


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215201319_0.png)

Teraz spójrzcie na ten screen. Jest to nic innego jak możliwość sterowania kursorem w Smart TV za pomocą smartfona! Obsługuje się podobnie jak gładzik w notebookach. Dla tej samej funkcjonalności warto już zainstalować tą aplikację. Ułatwienie używania Smart Huba, czy przeglądarki www na Smart TV jest duże. Wreszcie można to obsłużyć beż dziwacznego sterowania strzałkami (sic!)! Nawet brak klawiatury w tej aplikacji (niestety) do wprowadzania tekstu, można przeboleć dzięki temu  *gładzikowi* . 

Polecam zainstalować i cieszyć się prostotą sterowania przy pomocy smartfona. Ok, a teraz czas na gwiazdę dzisiejszego wpisu:


## Samsung SmartView


Samsung SmartView (dostępny w kilku wersjach w [Google Play](https://play.google.com/store/apps/developer?id=Samsung+Electronics+Co.,+Ltd)) jest rozszerzeniem możliwości jakie oferuje nam AllShare™ Control. O ile wcześniejsza aplikacja była przeniesiem pilota i gładzika na smartfon, to SmartView jest rozszerzeniem funkcjonalności Smart TV. 

Na pierwszy rzut oka jest podobny do pierwszej aplikacji. Sterowanie kanałami i głośnością to standard:


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215205941_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215205949_0.png)


Dostajemy również przeniesiony pilot, niemalże 1:1, którego screenów nie będę już tu zamieszczał. Przejdę szybko do najciekawszych i unikatowych funkcji. Otóż po chwili znaleźć można w menu opcję do przeglądania zawartości Smart Huba i uruchamianiu aplikacji nie z poziomu TV, ale z aplikacji na smartfonie. Małe, ale bardzo przydatne. 


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215210043_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130215210121_0.png)


Niezmiernie ucieszyła mnie opcja  *kontrolera do gier* . W tym oknie nasz smartfon zmienia ułożenie pozycji klawiszy, przeniesionych z pilota, dzięki czemu łatwiej grać w gry dostępne w Smart Hubie:


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210114_0.png)


Na koniec zostawiłem funkcjonalność, przez którą wpis ten powstał kilka godzin później niż założyłem sobie... Otóż można tutaj robić...


### Streaming kanałów na żywo ze Smart TV na smartfona bez kabli


Tak! Samsung SmartView pozwala na takie bajery. Nic nie stoi na przeszkodzie, aby streamować obraz z programu w TV na smartfon. To co jest aktualnie oglądane na TV, automatycznie może być przerzucane na ekran smartfona. Działa to szybko, nie ma problemów z synchronizacją dźwięku z obrazem. Jeśli nie możemy oglądać meczu w TV, gdyż musimy ugotować coś w kuchni, odebrać telefon, albo po prostu zrobić coś w innym pomieszczeniu (poczytać gazetę), ale cały czas z podglądem tego co dzieje się w TV - to jest to idealnym rozwiązaniem! Co więcej, obraz streamowany jest nawet, gdy osoba przed telewizorem przegląda stronę www (musi być włączony wtedy PIP). Rewelacja.


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210202_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210207_0.jpg)


Dotykając ekranu można sterować podstawowymi funkcjami TV.


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210157_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210143_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210152_0.jpg)




Dziś dostałem  *świeżutki*  numer Amiga Computer Studio z 1998 roku. Ciężko pogodzić oglądanie meczu w TV i czytanie. Szczególnie, że wolę jak jest trochę ciszej, gdy delektuję się lekturą. Opcja streamingu w SmartView  to idealne wyjście w takich chwilach. Gorąco polecam tą aplikację i zachęcam do dzielenia się opiniami.


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130215210212_0.jpg)


To nie wszystko! Otóż obraz na smartfonie działa na zasadzie PIP. Zatem można na TV oglądać film z DVD, czy grać na konsoli, zaś na smartfonie w tym samym czasie w innym pokoju można oglądać kanał telewizyjny!! I nie ma w tym momencie problemu jaki jest w PIP na TV (dźwięk może być tylko jeden z któregoś ze źródeł). Na dużym ekranie TV mamy inny obraz i dźwięk, a na smartfonie oglądamy kanał telewizyjny z własnym dźwiękiem! Oczywiście można zmieniać kanały na Androidzie niezależnie od tego co się dzieje na dużym ekranie. Rewelacja!


## Samsung SmartView - aktualizacja

Niedawno wyszła aktualizacja do aplikacji SmartView . Największe zmiany przeszedł interface - został zupełnie przeorganizowany, szkoda jednak, że jeszcze nie ma polskiej wersji. Marti jednak najbardziej to, iż od strony funkcjonalności, aplikacja została ograniczona (np. brak uruchamiania aplikacji z SmartTV z poziomu Androida). Taka polityka aktualizacji dziwi i jest mocno niezrozumiała. Poniżej zamieszczam kilka screenów z nowej wersji.


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130527183531_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130527183536_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_608x405_-_-_38716x20130527183540_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130527183608_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130527183602_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130527183558_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-15-_104_/g_-_288x192_-_-_38716x20130527183545_0.jpg)




## Podsumowanie


Wyróżnione aplikacje od Samsunga idealnie wykorzystują dodatkowe funkcje jakie oferuje smartfon. Dzięki nim spędzanie czasu ze Smart TV jest jeszcze przyjemniejsze i pozwala na większą swobodę. 

Kolejny wpis omawia nieoficjalne aplikacje, które pozwolą na jeszcze inne skosztowanie doznań płynących z użycia Smart TV i smartfonu: [Samsung Smart TV sterowany Windows Phone i Androidem - nieoficjalne aplikacje](http://www.dobreprogramy.pl/djfoxer/Samsung-Smart-TV-sterowany-Windows-Phone-i-Androidem-nieoficjalne-aplikacje,39299.html).


## Małe zgrzyty


 *Na koniec warto dodać, że nie wszystkie aplikacje są dostępne dla każdego modelu smartfona. Niestety pomimo, iż testowałem aplikacje na Nowym Galaxy Note 2, tylko kilka aplikacji można było uruchomić lub nie można było nawet ich zainstalować ( *Aplikacja jest niezgodna z Twoim urządzeniem Samsung GT-N7100.* ). Jeśli ktoś to czyta z Samsunga (a czyta?) to mały apel: zaktualizujcie swoje flagowe aplikacje pod nowsze urządzenia! Żeby aplikacje od Samsunga nie działały na urządzeniach od Samsunga? Ktoś zaspał chyba, oby szybko zostało to naprawione.* 


 *(Warto zajrzeć również do wpisu poświęconego grom na Smart TV, które sterujemy w często nietypowy sposób, za pomocą smartfona: [Gry na Samsung Smart TV sterowane smartfonem (Android)](http://www.dobreprogramy.pl/djfoxer/Gry-na-Samsung-Smart-TV-sterowane-smartfonem-Android,39836.html).)* 

