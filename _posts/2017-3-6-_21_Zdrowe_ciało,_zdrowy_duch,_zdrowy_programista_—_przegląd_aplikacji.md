---
layout:     post
title:      Zdrowe ciało, zdrowy duch, zdrowy programista — przegląd aplikacji
date:       2017-03-06 18:40:00
summary:    Dziś w temacie rozszerzenia do Visual Studio, ale bardziej od strony tego co już jest na rynku i z czego można już korzystać od święta.Tak jak już pisałem, Healthy with Visual Studio będzie wtyczką do Visual Studio, która zadba o przerwę i czas pracy. Może uda się również dorobić jakieś proste ćwicz...
categories: windows porady programowanie
---



Dziś w temacie rozszerzenia do Visual Studio, ale bardziej od strony tego co już jest na rynku i z czego można już korzystać  *od święta* .

[Tak jak już pisałem](https://www.dobreprogramy.pl/djfoxer/Healthy-with-Visual-Studio-wtyczka-ktora-zadba-o-zdrowie-i-czas-dewelopera,79587.html),  *Healthy with Visual Studio*  będzie wtyczką do Visual Studio, która zadba o przerwę i czas pracy. Może uda się również dorobić jakieś proste ćwiczenia, do rozluźnienia spiętych mięśni. 



![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305095929_0.png)





## Zrób sobie przerwę i poćwicz




Obecnie na rynku jest bardzo duża liczba aplikacji, które pomogą w pracy przy komputerze. [6 lat temu przedstawiłem kilka programów](https://www.dobreprogramy.pl/djfoxer/Zdrowa-praca-przy-komputerze,s309.html) , które do dziś dzień są liderami w swojej niszy.

Postaram się w tym wpisie przedstawić je tutaj ponownie z omówieniem kilku nowych, które wydają się niezmiernie ciekawe. 



### Workrave


Program legenda. Chyba jedna z najbardziej rozbudowanych i znanych aplikacji. Multiplatformowa, niewielka, a jednocześnie bardzo pomocna. Od [ostatniego wpisu w 2011 roku](https://www.dobreprogramy.pl/djfoxer/Zdrowa-praca-przy-komputerze-cz.-1-Aplikacje-wspomagajace,24474.html) niemalże nic się nie zmieniło. Mamy zatem monitoring pracy z wymuszaniem przerw (czasem dosłownie!), wizualizację ćwiczeń czy nawet mikro przerwy, które musimy ganiać kursorem :)



![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305095926_0.jpg)






### F.lux


Kolejna aplikacja, która [przez 6 lat](https://www.dobreprogramy.pl/djfoxer/Zdrowa-praca-przy-komputerze-cz.-1-Aplikacje-wspomagajace,24474.html) niewiele się zmieniła, ale nadal jest bezkonkurencyjna w swojej kategorii.



![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305095928_0.jpg)




![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305095928_1.jpg)



F.lux&#39; to niezbędnik podczas pracy przy sztucznym oświetleniu. Jeśli jeszcze go nie macie lub nie znacie, to zachęcam do zainstalowania. Na pewno się nie zawiedziecie i zostaniecie z [F.luxem](https://www.dobreprogramy.pl/djfoxer/Zdrowa-praca-przy-komputerze-cz.-1-Aplikacje-wspomagajace,24474.html) na dłużej.

Dostosowuje on temperaturę oświetlenia do pory dnia. Wystarczy wybrać lokalizację (długość i szerokość geo.), a resztą zajmie się już aplikacja.



### EyeDefender


Kolejną aplikacja z tamtych lat jest [EyeDefnder](https://www.dobreprogramy.pl/djfoxer/Zdrowa-praca-przy-komputerze-cz.-3-Aplikacje-wspomagajace-2,25352.html). Mały programik, który zadba o akomodację oka podczas przerw. Jest to mniejsza alternatywa do Workrave, jeśli nie lubisz gąszczu opcji i nachalnych ćwiczeń.




![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305095928_0.png)



Strona domowa jest już niestety niedostępna w sieci, ale można spokojnie znaleźć ją w archiwach sieci (web.archive.org, w internecie nic nie ginie :P ) i [stamtąd ją pobrać](http://web.archive.org/web/20140406060353/http://www.eterlab.com/eyedefender/).



### EyeLeo


Bezpośrednią alternatywą jest obecnie EyeLeo. Niemalże klon EyeDefender, z tą różnicą, że co jakiś czas otrzymujemy aktualizację i nowe ficzery. Również tutaj dostaniemy zestaw ćwiczeń do rozprężenia naszych gałek ocznych.



![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305110221_0.png)






### Stretchly


Ostatnią aplikacją jest [Stretchly](https://github.com/hovancik/stretchly), najmłodszy program z tego grona. Mimo, iż ma on zaledwie kilka miesięcy jest ciekawym narzędziem do przypominania o przerwach. Stretchly posiada prosty interfejs i nie ma wodotrysków. Autor cały czas rozwija projekt, warto zatem mieć na niego oko, może kiedyś przeskoczy Workrave&#39;a.



![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305230801_0.png)





### Bonus, a może coś na nadgarstek?



Co ciekawe, są również dedykowane aplikacje przeciwdziałające zespołowi cieśni nadgarstka. Nie różnią się one zbytnio od chociażby Workrave&#39;a, jedynie mają ćwiczenia do zapobiegania tego typu schorzeniu. [Dawno, dawno temu](https://www.dobreprogramy.pl/djfoxer/Zdrowa-praca-przy-komputerze-cz.-2-Urzadzenia-wspomagajace,25248.html) opisywałem ten problem i wspomniałem wówczas o fajnym gadżecie - Powerballu, który rozluźnia mięśnie nadgarstka. Zupełnie zapomniałem o nim i z chęcią wyciągnę go ponownie go z szuflady. Zobaczymy jak sprawuje się po tylu latach :)



![desk](https://raw.githubusercontent.com/djfoxer/djfoxer.github.io/master/_img/2017-3-6-_21_/g_-_608x405_-_-_79589x20170305095928_2.jpg)






## A co z Healthy with Visual Studio?


Z omawianych programów chciałbym zapożyczyć pomysł na prezentacje ćwiczeń (Workrave i EyeDefender), a także dźwiękowe komunikaty o zbliżającej się przerwie (Stretchly). Do pełni szczęścia brakuje jeszcze jednego elementu - zarządzania czasem, o którym napiszę niebawem. Będzie to już zapewne ostatni wpis wprowadzający w temat zdrowiej i efektywnej pracy przy komputerze.

Oczywiście jeśli polecacie jakieś aplikacje lub odradzacie, zachęcam do podzielenia się wiedzą w komentarzach! 

