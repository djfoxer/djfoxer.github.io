---
layout:     post
title:      MHL - smartfon na dużym ekranie i problemy ze standardami (Samsung)
date:       2013-01-26 00:29:00
summary:    MHL to w miarę nowy standard przesyłania dźwięku i obrazu. Wystarczy mieć urządzenie wspierające standard MHL i odpowiedni adapter. Okazuje się jednak, iż nie jest tak zawsze prosto jak mogło by się wydawać. Najważniejsze jednak, że efekt końcowy jest świetny.  Zapraszam do lektury.MHL - standardMHL...
categories: sprzęt porady urządzenia mobilne
---



MHL to w miarę nowy standard przesyłania dźwięku i obrazu. Wystarczy mieć urządzenie wspierające standard MHL i odpowiedni adapter. Okazuje się jednak, iż nie jest tak zawsze prosto jak mogło by się wydawać. Najważniejsze jednak, że efekt końcowy jest świetny.  Zapraszam do lektury.



## MHL - standard


MHL (Mobile High-Definition Link) to standard pozwalający na przesłanie po jednym kablu zarówno dźwięku jak i obrazu. Stworzony został do ustandaryzowania łączności pomiędzy urządzeniami przenośnymi jak smartfon, czy tablet, a urządzeniami domowym jak monitory, telewizory lub sprzęt audio. 

Standard obejmuje:


  * transmisję nieskompresowanego obrazu do maksymalnej rozdzielczości 1080p


  * przesyłanie nieskompresowanego  dźwięku 8-kanałowego


  * ładowanie przenośnego urządzenia


  * HDCP - chronienie przesyłanych treści



Standardem jest złącze 5 pinowe w urządzeniach przenośnych.



### Podłączenie


Podłączenie urządzeń jest bardzo proste. 



![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125212611_0.png)



Załączona powyższa grafika prezentuje, jak przykładowo połączyć smartfon i TV . Przede wszystkim smartfon musi wspierać standard MHL. Drugim krokiem jest zakup adaptera MHL. Ceny oryginalnych akcesoriów to ok 120zł, zamienniki można już kupić za ok. $5 z przesyłką. Nie ma oczywiście żądnej różnicy oprócz ceny, wybór jest zatem raczej oczywisty. W zależności od zakupionego adaptera MHL będziemy potrzebowali jeszcze standardowego kabla HDMI. Jeśli zakupimy jednak adapter z końcówka męską, można podłączyć go bezpośrednio pod TV. W zasadzie to tylko tyle. Wystarczy podpiąć wszystko, a zarówno smartfon, jak i  TV powinny same wykryć obecność połączenia i na obrazie telewizora dostaniemy obraz z urządzenia przenośnego.

Adapter MHL oferuje także możliwość podłączenia zasilania, które będzie ładować baterie w urządzeniu przenośnym. Posiada on zazwyczaj microUSB, które można zasilać bezpośrednio z sieci lub z USB w komputerze.



## MHL - standard w nowych urządzeniach Samsunga


Doszliśmy do ciekawego punktu. Otóż MHL jest ustandaryzowane i można mieć pewność, że kupiony adapter będzie współpracował z każdym certyfikowanym sprzętem. Nie do końca jest to jednak prawdą. Samsung w swoich nowych dwóch urządzeniach: Galaxy S3 oraz Galaxy Note2 zastosował złącze nie 5 pinowe, ale 11 pinowe. Jak jest różnica? Wg Samsunga pozwala to na działanie MHL i USB w tym samym czasie i na zasilanie samego adaptera przez smartfon. Nic rewolucyjnego. Szkoda tylko, że wszystkie standardowe adaptery MHL... nie będą działać z wymienionym dwoma modelami. 
Jest kilka wyjść. Można bez mrugnięcia okiem, zakupić nowy adapter MHL, współpracujący z nowym, 11 pinowy złączem lub kupić przejściówkę. 



### Podłączenie





![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125212635_0.png)



Ową przejściówkę podłączmy między adapterem MHL, a urządzeniem mobilnym (jak na powyższej grafice). Jej cena to ok 30zł (oczywiście bez adaptera MHL), zamiennik to koszt zaledwie $2-3. Całość działa dokładnie tak jak we wcześniejszym podpunkcie. Najbardziej opłacalny jest zakup standardowego adaptera MHL i przejściówki 5 pinów na 11 pinów. Dzięki temu otrzymujemy uniwersalny  i tani zestaw, którym podłączymy każde urządzenie z MHL.



## MHL w działaniu



Do testów otrzymałem [UE46ES8000S](http://www.samsung.com/pl/consumer/tv-audio-video/televisions/led/UE46ES8000SXXH), opisany już wcześniej na blogu ([Samsung Smart TV seria 8. 46" - domowe centrum rozrywki](http://www.dobreprogramy.pl/djfoxer/Samsung-Smart-TV-seria--domowe-centrum-rozrywki,38262.html)). Zakup adaptera za 120zł wydawał się niezbyt dobrym pomysłem. Dzięki podpowiedzi mordzia ([Made in China](http://www.dobreprogramy.pl/mordzio/Made-in-China,38447.html)) kupiłem adapter i przejściówkę za ok $7 z przesyłką. 



![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125230606_0.jpg)



Na zdjęciu widać adapter, który posiada długi kabel (czarny) i zakończony jest złączem HDMI (męskie). Taka konstrukcja ma wiele zalet. Nie wymaga dodatkowego kabla HDMI, a obok smartfonu nie plącze się zgrubienie adaptera i kabel zasilający (biały). Przy micorUSB w Note2 widać omawianą przejściówkę.

Jak wygląda to w praktyce? Rewelacyjnie! Warte jest to swojej ceny (mniejszej lub większej).
Oto kilka screenów z zabawy z dużym ekranem.



![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125230631_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125230618_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125230700_0.jpg)




Obraz ze smartfona na 46 calowym ekranie prezentują się świetnie. Grafika w rozdzielczości 1080p daje radę. Przeglądanie stron na dużym telewizorze jest niesamowicie wygodne, a  odczucia są rewelacyjnie. Pierwsze co powiedziałem jak zobaczyłem tapetę Note2 na 46 calach było:  *WOW*  :) Następnie szybko uruchomiłem, jedną z ładniejszych gier 3D na Androida czyli [DEAD TRIGGER](https://play.google.com/store/apps/details?id=com.madfingergames.deadtrigger&hl=pl). 



![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130125230644_0.jpg)



Obraz miał już lekko zauważalne piksele, niewidoczne na małym ekraniku Note2 (jeśli 5.5 calowy ekran w smartfonie można nazwać małym:P), ale i tak wgniatał w fotel. Takie gry, jeszcze niedawno, były zarezerwowane tylko dla komputerów stacjonarnych. Jednak jest mała łyżka dziegciu...



### Wydajność z MHL


Smartfon podłączony przez MHL do telewizora musi wyświetlać obraz na dwóch ekranach. Obliczeń jest zatem więcej i miejscami to czuć. Wyraźnie widać spowolnienia w bardziej wymagających grach. Wykonałem kilka małych testów, by sprawdzić jakie są to opóźnienia.

Do tego celu użyłem [AnTuTu Benchmark](https://play.google.com/store/apps/details?id=com.antutu.ABenchMark&hl=pl). Oto wyniki


  * pełen test



  * bez MHL - 18400 punktów


  * z MHL - 16975 punktów







  * tylko test grafiki 2D i 3D



  * bez MHL - 5540 punktów


  * z MHL - 4395 punktów









Podłączenie MHL w ogólnym teście sprawiło, iż urządzenie otrzymało jedynie  *8%*  punktów mniej. Jest to niezauważalne, szczególnie przy czterordzeniowym procesorze. Jednakże w testach tylko dla grafiki 2D i 3D spadek wynosił już prawie  *21%* ! Warto wiedzieć przed zakupem, aby się nie zdziwić. 



## Podsumowanie


Podsumowanie będzie krótkie: zakup adaptera MHL jest wart przemyślenia. Cena zamienników jest bardzo tania i przystępna dla Polaków. Nawet małe problemy w nowych urządzeniach od Samsunga, nie zmienią rewelacyjnej zabawy jak i pracy na dużym ekranie. Smartfon przekształca się w mały sprzęt do zabawy i miłego spędzenia czasu. Pamiętać tylko należy, iż w zaawansowanych grach można odczuć ponad 21% spadek ilości klatek. Jednak nie jest zupełnie zauważalne w pozostałych grach, jak i oczywiście w pracy z systemem. Warto zainteresować się tym sposobem na jeszcze przyjemniejsze spędzenie wolnego czasu.

Na koniec najważniejsze, gdyż wiele osób o to pytało:
<blockquote>
<p>" Czy TV musi wspierać MHL, aby móc odbierać sygnał ze smartfona (microUSB+MHL), podłączony pod TV przez HDMI?</p>
</blockquote>
<blockquote>
<p>- NIE! Wystarczy, że smartfon wspiera MHL."</p>
</blockquote>

Aby na TV wyświetlać obraz ze smrtfona po MHL nie trzeba mieć TV ze znaczkiem MHL. Wystarczy wejście HDMI , należy pamiętać jednak, że wówczas pod adapter MHL koniecznie trzeba podpiąć zasilanie. Testy wykonałem na Note 2 z MHL podłączonym pod starszy monitor Samsunga [UE32EH5020W](http://www.samsung.com/pl/support/model/UE32EH5020WXXH) (bez znaczka MHL)



![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130603214550_0.jpg)



![desk](https://raw.githubusercontent.com/djfoxer/djfoxer.github.io/master/_img/2013-1-26-_108_/g_-_608x405_-_-_38838x20130603214555_0.jpg)

