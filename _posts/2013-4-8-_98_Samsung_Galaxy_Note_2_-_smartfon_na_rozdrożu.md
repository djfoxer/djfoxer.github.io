---
layout:     post
title:      Samsung Galaxy Note 2 - smartfon na rozdrożu
date:       2013-04-08 10:08:00
summary:    Galaxy Note 2 to nietypowy smartfon. Posiada on unikalny, jak na telefon, wyświetlacz 5.5 cala. Jeszcze kilka lat temu, ekran 4 cale wydawał się zbyt dużym, by móc trzymać go swobodnie w kieszeni. Obecnie przyjmuje się, ze 4.3-4.5 cala to maksymalny rozmiar wyświetlacza, który jest komfortowy w użyc...
categories: sprzęt urządzenia mobilne
---



Galaxy Note 2 to nietypowy smartfon. Posiada on unikalny, jak na telefon, wyświetlacz 5.5 cala. Jeszcze kilka lat temu, ekran 4 cale wydawał się zbyt dużym, by móc trzymać go swobodnie w kieszeni. Obecnie przyjmuje się, ze 4.3-4.5 cala to maksymalny rozmiar wyświetlacza, który jest komfortowy w użyciu. Czy przypadkiem producenci urządzeń przenośnych, małymi krokami, nie próbują nam zatrzeć granicy pomiędzy smartfonem, a tabletem? 



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407153916_0.jpg)





## Design



Trzymając Note 2 w ręku czujemy, iż nie jest to z pewnością tablet, a dość mocno rozbudowany smartfon. W oczy rzuca się oczywiście rozmiar ekranu, ale także to, iż urządzenie jest dość płaskie. Obudowa to standardowy dla Samsunga cienki plastik. Czuć jednak, iż jest to solidne urządzenie. Szkoda, że po pewnym czasie tylna klapka, bardzo delikatna, nabiera luzów i zaczyna trzeszczeć, gdy ją mocniej przyciśniemy. 



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154044_0.jpg)





![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154036_0.jpg)



Note 2 waży 182 gramy, odczuwalnie ciężar jest mimo to dużo mniejszy, dzięki płaskiej budowie. Ma to jednak swoje minusy. Otóż jeśli dodamy do tego zaokrąglone, śliskie rogi, okaże się, że bardzo łatwo smartfon może nam wypaść z rąk. Po pewnym czasie byłem wręcz zmuszony do zakupu najtańszej silikonowej obudowy. Bałem się, że któregoś razu wyleci mi on z dłoni. Jego zalety czyli: cienkość, lekkość i duża szerokość przyczyniają się do tego, iż nie jest łatwo utrzymać go w dłoniach. W rękawiczkach, jest to wręcz niemożliwe!  A zatem na początek dobra rada: zakup etui jest więcej niż wskazany.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154011_0.jpg)



Pomimo dużego ekranu, smartfon nie wydaje się być gigantyczny. Wszystko to za sprawą zwarte konstrukcji, bez zbędnych szerokich ramek wokół wyświetlacza. Design mimo, iż robiony na jedno kopyto (identyczny dla wszystkich sprzętów Galaxy obecnych , jak i przyszłych) może się podobać. Oczywiście duży ekran nie sposób obsłużyć jedną ręką (hipoteza: ewolucyjnie wydłużają się nam kciuki, właśnie w celu obsługi coraz to większych smartfonów). Napisanie smsa, czy obsługa części funkcji systemu jedną ręką może być utrudniona. Na szczęście Android posiada kilka ułatwień w takich przypadkach.

Rozmiar urządzenia jest już znaczący i przed zakupem warto przetestować go trochę. Jeśli do tej pory trzymaliśmy smartfon w kieszeni, to z Note 2 już nie będzie tak łatwo. Jest on szeroki, więc siedzenie, mając go w kieszeni, może być odczuwalne. W tym miejscu nie można jednoznacznie powiedzieć, czy duży rozmiar jest zaletą lub wadą. Większy ekran zwiększa komfort pracy, ale obsługa jedną ręka jest już utrudniona, podobnie jak trzymanie Note 2 w kieszeni. Na pewno rozmiar może odstraszyć część potencjalnych klientów.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154050_0.jpg)



Niefortunnie umieszczono przycisk power. Jest on na tej samej wysokości, co przycisk zmniejszenia głośności, tylko po drugiej stronie. Zdarza się, że podczas zmniejszania głośności, naciśniemy właśnie power (szczególnie będąc w orientacji poziomej).





### Design plusy


 *+ lekki
+ cienki
+ miły dla oka design (choć już lekko nudny)
+ rozmiar* 



### Design minusy


 *- plastiki, wszędzie plastiki
- obsługa jedną ręką jest mocno utrudniona
- rozmiar* 



## Ekran


Szybko przejdę do jednej z największych zalet Note 2. Wyświetlacz jaki otrzymujemy od Samsunga to piękny HD Super AMOLED o rozdzielczości aż 1280 x 720! Obraz jaki wyświetla to prawdziwa jakość z najwyższej półki. Piękne, głębokie kolory i wysoka gęstość pikseli, przy wyższej jasności sprawiają, że obraz na ekranie wygląda niczym wyjęty z folderu reklamowego. Zdjęcia nie oddadzą tego jak rewelacyjnie prezentuje się obraz w Galaxy Note 2. Ekran oszołamia! Pod każdym kątem obraz jest ostry jak żyleta. Ciężko jest nie zachwycić się ekranem w Note 2. Jest on niesamowity. Przeglądanie stron www na Note 2 to czysta przyjemność. Duży ekran sprawia, że obcowanie z nim staje się przyjemnością.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154018_0.jpg)





![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154025_0.jpg)





### Ekran plusy


 *+ wysoka rozdzielczość
+ niesamowicie ostry i piękny obraz* 



### Ekran minusy


 *brak* 



## Hardware


Samsung swój tabletofon wyposażył w mocny sprzęt, który spokojnie da radę ze wszystkimi zadaniami. Posiada on czterordzeniowy procesor o zegarze 1.6 GHz i aż 2 GB RAM. W sumie ciężko powiedzieć, czy jest to za dużo, czy za mało. Wszytko zależy zapewne od tego do czego ma być on używany. Jeśli ma być zwykłym smartfonem z dużym ekranem, to zapewne mocy nigdy nie wykorzystacie w pełni. Gdy ma być przenośną konsolą do gry, to będzie to optymalne wyjście. [Dead Trigger](https://play.google.com/store/apps/details?id=com.madfingergames.deadtrigger) czy [Real Racing 3](https://play.google.com/store/apps/details?id=com.ea.games.r3_row) chodzą idealnie i nie ma jeszcze gry, która powodowałaby zadyszkę Galaxy Note 2.




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407153924_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407153931_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407153940_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407153948_0.jpg)



Ogólnie jest tylko jeden przypadek, gdzie Note 2 może zacząć chrupać. Jest nim MHL. O samym MHL w nowych urządzeniach Samsunga pisałem już w [oddzielnym wpisie](http://www.dobreprogramy.pl/djfoxer/MHL-smartfon-na-duzym-ekranie-i-problemy-ze-standardami-Samsung,38838.html) (problem z przejściówkami i dodatkowe okablowanie). Jest to ciekawy zamiennik dla micro HDMI. Pozwala na podłączenie smartfonu pod telewizor. Wygląda to świetnie i jest funkcjonalne. Szczególnie, gdy podłączymy go do np. rzutnika, czy dużego TV i będziemy robili prezentację, czy wyświetlali multimedia (choć to ostatnie można zastąpić bezprzewodowym DLNA, które będzie praktyczniejsze). Dzięki MHL można podłączyć smartfon do monitora i uzyskamy minikomputer oparty na Androidzie, jak na poniższym przykładzie:

[youtube=http://www.youtube.com/watch?v=9nh2NSLgaII]

Oczywiście sprzęt jest mocny i pozwala na wiele, nawet na zrobienie mini PC z Note 2. Jednakże w pewnych wymagających grach, procesor już nie wyrabia z obrazem na dwóch ekranach i płynne granie nie jest już możliwe dla MHL. Nadal jest to jednak ciekawy pomysł na mały komputer w domu, czy może do salonu. Praca z dokumentami, www, multimedia i mniej wymagające gry - tutaj spokojnie Note 2 może zastąpić desktop. Sprzęt jest naprawdę mocy i jest  z czym pracować. 

Potężny procesor i duży ekran, jak zatem spisuje się bateria? Note posiada dużą baterię, aż 3100 mAh. Dzięki optymalizacji użycia procesora, w zależności od wykorzystania, Note 2 na baterii trzyma długo. Oczywiście najwięcej pochłania ekran, duży i jasny. Przy większym obciążeniu Note 2 wytrzymuje do 14h, przy standardowej pracy spokojnie do 2-3 dni. Całkiem sporo jak na takie gabaryty.


Pamięć posiada wbudowana od 16 GB do 64 GB. Trzeba jasno powiedzieć, że 16 GB to stanowczo za mało. Robiąc zdjęcia i filmy w HD szybko zapchamy tą najmniejszą  przestrzeń. Nie warto oszczędzać i brać najmniejszej pamięci. 

Miłym dodatkiem są diody na górze obudowy sygnalizujące zdarzenia (nieodebrane połączenie, niski stan baterii itp.).



### Hardware plusy


 *+ potężna moc
+ MHL
+ dobra bateria* 



### Hardware minusy


 *- 16 GB dysku to stanowczo za mało
- przycinane na MHL w bardziej wymagających grach* 




## Aparat


Note 2 posiada tylny aparat 8 Mpix i przedni 1.9 Mpix. Oczywiście przedni nie musi być świetny, gdyż używa się go w zasadzie do rozmów, więc nie warto napisać więcej, jak to że jest całkiem przyzwoity. Co innego jednak jednostka z tyłu. Zdjęcia wykonywane nim są bardzo dobre! Chyba jedne z lepszy jakie widziałem wykonane urządzeniem przenośnym. Wyraźne,  bez szumów jakie często występują w smartfonach. Do szczęścia brakuje jedynie lepszej jakości zdjęć przy słabszym oświetleniu. Tutaj widać ogromną różnicę jakościową pomiędzy Note 2, a genialnym aparatem jaki posiada Nokia Lumia 920. Nadal Lumia króluje i nic jeszcze nie przebiło zdjęć wykonanych tym smartfonem z Windows Phone.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407161635_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407161641_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407161605_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407161624_0.jpg)



Filmy rejestrowane słuchawką od Samsunga wyglądają jakby były kręcona nie smartfonem, a jakąś podręczną kamerą z niezłej półki. Wyraźne i w dużej rozdzielczości puszczone na ekranie TV wyglądają bardzo dobrze. Nagrany głos nie odstrasza. Brakuje jednak stabilizacji, a przy braku naturalnego światła, obraz może nabierać szumów. Konkurencja na rynku w postaci wymienionej Lumi 920, czy nawet HTC One zostawiają Note 2 daleko w tyle.

Z racji posiadania również kilku urządzeń Windows Phone, doskwiera fizyczny brak spustu aparatu. Szybkie zrobienie zdjęcia jest wręcz niemożliwe. W Windows Phone można zrobić zdjęcie nawet przy zablokowanym urządzeniu (przytrzymanie spustu aparatu). W Galaxy Note 2 szybkie zrobienie zdjęcia to szaleńczy wyścig z czasem - odblokowanie i szukanie, na którym pulpicie był ten skrót do aparatu. 




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407161610_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407161618_0.jpg)





### Aparat plusy


 *+ dobre zdjęcia
+ rejestrowanie filmów w Full HD* 



### Aparat minusy


 *- jakość zdjęć i filmów trochę już odstaje od topowych urządzeń innych producentów
- brak fizycznego spustu aparatu* 



## Rysik (aka Ryszard)


To co może podobać się w Note 2 i zdecydować o zakupie właśnie tego modelu to rysik. Jego idea została rozszerzona w stosunku do tego, co znamy z podobnych urządzeń. Dzięki gestom, Note 2 można obsłużyć zupełnie bez dotykania palcem. Przyciskając przycisk na rysiku i po wykonaniu odpowiedniego gestu, można zapomnieć o klawiszach na smartfonie. Komfort pracy jest znacznie wyższy, niż przy użyciu palca. 



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407153906_0.jpg)



Rysik w Note 2 ma jeszcze jeden  *ficzer* , który poprawia używanie smartfonu na co dzień. Otóż końcówka rysika jest wykrywana przez smartfon, jeszcze zanim dotknie ekranu. Wystarczy umieścić końcówkę rysika już ok 1 cm nad wyświetlaczem, aby na ekranie pojawił się punkcik. Pozwala to na przewijanie zdjęć/stron bez dotykania ekranu. Co więcej, mamy możliwość najechania nim na element interfejsu i wyświetlenia opisu np. przycisku. Dodatkowo na stronach www, rysik znajdujący się blisko ekranu, będzie zachowywał się niczym kursor myszki i będzie odpalać zdarzenia onhover. Wygoda i komfort użytkowania smartfonu z rysikiem sprawia, że po pewnym czasie, nawet zwykłe przeglądanie stron www przy użyciu palca wydaje się męczące.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407153954_0.jpg)



Ryszard (jak go pieszczotliwe nazwałem) ma swoje miejsce w obudowie smartfonu. Wyjęcie go można połączyć z otworzeniem specjalnego huba, który posiada dedykowane aplikacje dla rysika (jak notatki odręczne, czy rysowanie). 

Sam rysik jest leciutki i nie sprawia wrażenie specjalnie delikatnego. Górna końcówka z napisem  *&quot;Samsung&quot;* , od wkładania i wyjmowania, może zacząć się przecierać.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154004_0.jpg)





### Rysik plusy


 *+ wykrywanie rysika zanim dotknie ekranu
+ niezła współpraca z systemem
+ gesty* 



### Rysik minusy


 *brak* 




## System


Note 2 działa pod kontrolą Androida 4.1.2. Jaki jest system od Google, każdy wie. Ciężko napisać coś więcej. Szybki wielordzeniowy procesor i dużo RAMu sprawia, że działa on płynnie i przycinki niemalże nie zdarzają się. W sumie byłoby dziwne jakby w takim sprzęcie coś działało niemrawo. 

Jak już wspomniałem wcześniej, wszystkie gry jakie są w Google Play, bez problemu będą działać na Note 2. Duży ekran pozwala na komfortową rozrywkę przy użyciu dotykowego ekranu jako pada. Nie ma mowy o przycięciach, czy spadku ilości klatek w grach. Aby nie być gołosłownym wykonałem kilka testów. W AnTuTu Galaxy Note 2 (GT-N7100) w najlepszym wyniku osiągnął aż 27 598 punktów (wynik z sieci). 



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407151827_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151844_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151852_0.jpg)



Muszę dodać coś od siebie. Otóż jako fan Windows Phone, czuję się lekko zawiedziony tym, co Samsung dostarcza z Galaxy Note 2. Otóż ekran startowy w postaci TouchWiz  *trąci już trochę myszką* . Od lat ten sam TouchWiz z lekkimi zmiana już nie zachwyca jak kiedyś. Brakuje świeżego spojrzenia. Microsoft dość odważnie wszedł z kafelkami w Windows Phone. Mogą się one podobać lub nie, ale na pewno nikt nie przejdzie obojętnie obok tych urządzeń. Liczyłem, że chociaż Galaxy S4 będzie miało coś nowego, coś o czym będzie można dyskutować. Niestety nic z tego. Filmy pokazujące w działaniu S4 odsłaniają nagą prawdę. Tak na prawdę S4 to lekko zmodyfikowany Note 2. Szkoda, że Samsung nie decydował się na odważniejszy krok.


 *Multi Window*  

Duży ekran idealnie sprawuje się do  *wielu aplikacji*  otwartych jednocześnie. Nowa funkcja jest dostępna poprzez ukryty pasek. Można do niego przypiąć aplikacje, które mają współdzielić ekran. Wystarczy wówczas, podczas działania aplikacji, otworzyć pasek (przytrzymanie  *przycisku cofnij* ) i przeciągając wybraną pozycję na ekran. Obraz zostanie podzielony i obie aplikacje będą działały w pełnym multitaskingu. 



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151911_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151839_0.jpg)



Proporcje ekranu można dowolnie zmieniać. Aplikacje dostosowują się także do orientacji ekranu. Dzięki temu, iż Galaxy Note 2 ma spory wyświetlacz, funkcja Multi Window jest całkiem przydatna. Można spokojnie oglądać film na YT i przeglądać strony, czy pisać smsa. Działa to szybko i sprawnie. Jest jednak mały haczyk. Tylko kilka wybranych aplikacji współpracuje z tą funkcją. Są to aplikacje od Samsunga: jak S Note, wiadomości, czy galeria; od Googla: Chrome, Gmail, YouTube, Mapy i Talk; z Goole Play: Facebook, Twitter i Polaris. Nie jest tego dużo. Są to podstawowe aplikacje, które zapewne powinny większości osób wystrczyć. Przydałyby się jeszcze jakieś dodatkowe np. komunikator internetowy, zapewne jednak aplikację muszą być dostosowane, do funkcji Multi Window, stąd ta ograniczona ilość. Miła rzecz, która w przyszłości może będzie bardziej rozwinięta. Obecnie wykorzystanie jej jest raczej znikome.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151915_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151919_0.jpg)





![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407151835_0.jpg)



 *Ułatwienia obsługi jedną ręką* 

Z racji dużego ekranu obsługa jedną ręką jest bardzo ciężka. Dzięki Androidowi, choć trochę staje się to łatwiejsze. Najważniejsze funkcje jak klawiatura znakowa, czy numeryczna, może zostać zmniejszona i  *przypięta*  do boku ekranu.



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407154401_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407154409_0.jpg)



W ten sposób, choć trochę, ułatwi to sterowanie smartfonem za pomocą kciuka. Minusem jest jednak to, iż w takim przypadku, klawiatura jest mała i nie jest już tak wygodna w obsłudze. Co więcej, nadal pozostaje problem klawiszy sprzętowych. Za nic nie dotkniemy kciukiem przeciwległego klawisza na urządzeniu.


 *Dodatki od Samusnga* 

Samsung od siebie dodał kilka ciekawych aplikacji. Note 2 ma dostęp do sklepu Samsung  Apps, gdzie znaleźć można ciekawe programy dla urządzeń z serii Galaxy. Jest tego całkiem sporo, aczkolwiek nie ma nic co rzucałoby na kolana. Warto wymienić dedykowane aplikacje dla rysika, jak S Note, które usprawniają wprowadzanie notatek za jego pomocą .



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151900_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_288x192_-_-_38644x20130407151905_0.jpg)




W Google Play dostępnych jest kilka aplikacji, którymi Samsung może się pochwalić innym. Warto wymienić Smart View, o którym pisałem już wcześniej ([Samsung Smart TV sterowany Androidem - oficjalne aplikacje](http://www.dobreprogramy.pl/djfoxer/Samsung-Smart-TV-sterowany-Androidem-oficjalne-aplikacje,38716.html)). Pozwala on na streaming obrazu ze Samrt TV na smartfon. Co ciekawe w tym samym czasie na urządzeniu mobilnym może być wyświetlany obraz ze źródła jakim jest antena TV, a na obrazie telewizora wyświetlać się będzie obraz z innego źródła np. z HDMI. Wszystko to dzięki symbiozie Smart View i Smart TV. Po więcej odsyłam do wcześniejszego wpisu. 

Ostatnio zrobiłem nawet taki mały eksperyment. Na ekran Smart TV puszczony był obraz z anteny TV. Dodatkowo do Smart TV podpiąłem Xboxa 360. Obraz z konsoli nie był puszczany jednak na Smart TV, ale poprzez Smart View na... ekran Androida :)



![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154056_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154103_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154113_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154119_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-4-8-_98_/g_-_608x405_-_-_38644x20130407154127_0.jpg)




Smart TV stał w pokoju obok. Pad bezprzewodowo połączony był do Xboxa 360. Oczywiście. Opóźnienia rzędu ok 1-2 sekund uniemożliwiają jakąkolwiek grę. Jednakże, można dzięki temu spokojnie sprawdzić stan ściąganych gier, bez potrzeby przełączania źródła w Smart TV. Jest to idealny sposób na zarządzanie Xboxem 360, bez konieczności podchodzenia do Smart TV i przeszkadzania innym podczas oglądania TV.


O samym systemie ciężko jest napisać coś więcej. Ktoś mógłby rzecz:  *Nudny jak Android* . I coś w tym jest. Dużo możliwości, ale zapewne nie będą bardziej wykorzystywane przez przeciętnego użytkownika Galaxy Note 2. 




### System plusy


 *+ szybkość
+ potencjał w Multi Window
+ niezłe wykorzystanie rysika
+ Smart View* 



### System minusy


 *- niewykorzystany potencjał Multi Window
- ekran startowy od Samsunga (TouchWiz) wymaga już wymiany lub przebudowy* 




## Podsumowanie


Samsung Galaxy Note 2 to smartfon godny polecenia. Wydajne podzespoły, wiele ciekawych i unikalnych aplikacji od Samsunga zachęca do zakupu. Niesamowity ekran i symbioza z rysikiem zachwycą każdego kto zetknie się z tym urządzeniem. Bardzo przyzwoity aparat pozwoli na robienie zdjęć, których nie powstydziłby się niejeden kompakt. 

Doskwierać może brak fizycznego przycisku migawki, który ułatwia znacznie obsługę aparatu. Zawodzi moim zdaniem także TouchWiz, który zestarzał się bardzo szybko. W między czasie wyszło wiele nowych systemów, które zaprezentowały nową jakość obsługi ekranów startowych (poza Windows Phone, ciekawie wygląda Ubuntu Phone, Sailfish, czy nawet Blackberry OS 10). Oczywiście, jak to Samsung, Note 2 to żywy plastik i design bez innowacji, czy większych szaleństw. Ot, rzemieślnicza robota.

Wymienione wady to jednak drobnostki. To co może zadecydować o kupnie (lub nie) tego smartfonu to rozmiar. Nie każdy jest przyzwyczajony do urządzeń 4 calowych, a co dopiero o rozmiarze 5.5 cala. Żadna recenzja w tym przypadku nie powinna zastąpić dokładnej analizy tego, jak i gdzie będziemy trzymali Note 2. Na pewno nie jest to smartfon dla każdego. Dla niektórych Note 2 jako smartfon będzie za duży, dla innych jako tablet za mały. 
Jednakże, jeśli rozmiar nikogo nie przestraszy, będzie to na pewno smartfon, z którym się już nie rozstaniecie.

Na dzień dzisiejszy cena kształtuje się na poziomie ok 2 000 zł za wersję z 16 GB RAM (przy czym można już na allegro znaleźć za 1 700zł). 


