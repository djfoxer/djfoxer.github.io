---
layout:     post
title:      Unique WAU Elastomer — recenzja fotela komputerowego
date:       2016-06-08 17:27:00
summary:    Na blogu wiele osób rozpisuje się odnośnie monitorów, procesorów, oprogramowania itp. Komfort pracy wynika z odpowiedniego  doboru myszki, klawiatury czy ergonomicznej podkładki. Często jednak zapominamy o najważniejszym elemencie obcowania z komputerem —  wygodnym fotelu.Kupno fotela/krzesła do komputera nie jest trywialnym zadaniem. Sam przebrnąłem przez wiele większych i mniejszych recenzji, byle...
categories: sprzęt porady inne
slug: Unique-WAU-Elastomer-recenzja-fotela-komputerowego,73814.html
img: https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607001826_0.jpg
---



Na blogu wiele osób rozpisuje się odnośnie monitorów, procesorów, oprogramowania itp. Komfort pracy wynika z odpowiedniego  doboru myszki, klawiatury czy ergonomicznej podkładki. Często jednak zapominamy o najważniejszym elemencie obcowania z komputerem: wygodnym fotelu.

Kupno fotela/krzesła do komputera nie jest trywialnym zadaniem. Sam przebrnąłem przez wiele większych i mniejszych recenzji, bylem w kilku sklepach meblowych, siedziałem na różnych fotelach u znajomych w pracy. Wydaje mi się, że finalnie wybrałem takie krzesło do pracy z komputerem, które może usatysfakcjonować osoby ceniące sobie zarówno komfort, jak i zdrowie podczas siedzenia.



## Unique WAU Elastomerr


Mój wybór padł na model Unique WAU Elastomer. Jest to dość nietypowy fotel biurowy zarówno od strony wyglądu, jak i wykonania. W oczy rzuca oparcie i szerokie siedzisko, a także pomarańczowy kolor.



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607001826_0.jpg)






## Elastomer


Na początku skupmy się na głównym materiale, z którego wykonano fotel. Zagłówek, oparcie i siedzisko zrobione są z elastomeru (miękkie tworzywo o dużej sprężystości o właściwościach kauczuku). Jest ono świetnym rozwiązaniem dla osób, które cenią sobie jednocześnie jakość i wygodę. 



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607001826_1.jpg)



 *Guma*  jest niezmiernie ergonomiczna i przyjemna przy siedzeniu na fotelu zarówno w chłodnie dni (nie jest zimno) jak i teraz, w upały. W porównaniu do foteli DXRacer (lub polskich odpowiedników: DXSeat) WAU Elastomer nie grzeje w siedzisko latem i można komfortowo siedzieć na nim, bez uczucia grzania się lub pocenia. Elastomer jest sprężysty i niezmiernie wygodny. Wg mnie jest on materiałem znacznie lepszym niż ekoskóra. 



Materiał jest niezmiernie wytrzymały i miałem okazje siedzieć na dwuletnim modelu, który wyglądał niczym nowy (miał jedynie delikatne niebieskie ślady od jeansów na siedzisku). 



## Siedzisko



Siedzisko wyprofilowane jest w taki sposób, że siadamy samoczynnie całym ciałem bliżej oparcia. Uniemożliwia to niepożądane siedzenie na krawędzi siedziska, czy zsuwanie się do przodu i tzw.  *leżenie*  na krześle w dziwnej pozie. Szerokość jest na tyle duża, że osoby z bardziej masywnymi udami nie będą odczuwać dyskomfortu.



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607010828_2.jpg)



Ważnym elementem jest tutaj to, iż siedzisko nie jest przesadnie głębokie, a zatem nie będziemy czuli ucisku pod kolanami. Warto jednak już tutaj zaznaczyć, że nie jest to fotel przeznaczony dla bardzo wysokich osób. W takim wypadku warto osobiście sprawdzić, czy siedzisko nie będzie zbyt krótkie.



Otwory nie wrzynają się w uda, a jednocześnie powodują cyrkulację powietrza.



## Oparcie


Fotel posiada oparcie, które jest bardzo ergonomiczne. Muszę zaznaczyć, że nie ma co liczyć tutaj na doznania niczym z pufy czy kanapy, jak ma to miejsce w niektórych fotelach biurowych z ekoskóry, z dużą ilością gąbki w oparciu.



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607010828_1.jpg)



Na WAU Elastometrze siedzimy wyprostowani z komfortowym oparciem.  *Kauczuk*  delikatnie się odkształca i dopasowuje do naszych pleców. Sztywna konstrukcja nie pozwoli na krzywe i zbyt wygięte siedzenie. 



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607010459_0.jpg)



Część lędźwiowa może zostać dodatkowo  *wypchnięta* , poprzez mechanizm w oparciu, jeśli ktoś chce mieć bardziej wyprostowane plecy.





## Zagłówek


Zagłówek nie wyróżnia się niczym specjalnym w tym modelu. Zrobiono go również z elastomeru i w porównaniu do reszty jest dość twardy. Spełnia jednak swoje zadanie dobrze i ciężko coś mu więcej zarzucić.



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607010822_0.jpg)





## Regulacja



[youtube=https://www.youtube.com/watch?v=7DMQGrwx2cc]

Jak na tego typu fotel Unique WAU Elastomer ma spore możliwości regulacji. Możemy zatem zmienić wysokość podłokietników i ich wychylenie na boki. Oparcie i zagłówek również posiadają regulację wysokości.







![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607223259_0.png)



Część lędźwiową kontrolujemy poprzez pokrętło.



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607010458_0.jpg)



Siedzisko ma kontrolę wysokości, a także wychylenia z opcją ustawienia siły nacisku (bardzo przydatna opcja). Co ciekawe, podczas odchylania oparcia, siedzisko przesuwa się w tym samym kierunku. Daje to stałe podparcie pleców - niezależnie od pozycji oparcia.





## Podsumowując

 
Unique WAU Elastomer jest ciekawą propozycją dla osób, które cenią sobie prawidłowe siedzenie przy komputerze i pełną ergonomię. Wykonanie fotela stoi na najwyższym poziomie. Mam gonad pół roku i nadal wygląda jak nówka wyjęta z pudelka. 



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607222813_0.jpg)



Siedzenie nawet kilka godzin nie powoduje zmęczenia i dyskomfortu, zarówno w chłodniejsze, jak i cieplejsze dni. Warto tylko pamiętać, aby przed zakupem sprawdzić czy fotel nie będzie zbyt krótki dla wysokich osób. Poza tym jestem bardzo zadowolony z tego modelu i jest on ciekawą alternatywą (a nawet znacznie lepszym zamiennikiem) dla DXRacerów (DXseat) z ekoskóry.



![desk](https://raw.githubusercontent.com/djfoxer/djfoxer.github.io/master/_img/2016-6-8-_49_/g_-_-x-_-_-_x20160607001826_0.png)



Fotel dostępny jest także w innych wariantach kolorystycznych. Dodatkowo można wybrać egzemplarz wykonany z siatki, a nie z elastomeru. Od siebie gorąco go polecam! :)

Fotel kosztuje około 1 640 zł 

