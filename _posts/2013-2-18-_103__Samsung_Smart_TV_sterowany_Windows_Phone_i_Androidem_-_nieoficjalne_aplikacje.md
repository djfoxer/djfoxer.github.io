---
layout:     post
title:       Samsung Smart TV sterowany Windows Phone i Androidem - nieoficjalne aplikacje
date:       2013-02-18 18:03:00
summary:    We wcześniejszym tekście omówiłem dwie najciekawsze aplikacje,dostarczone przez Samsunga, do obsługi Smart TV z poziomu Androida. W tym wpisie skupię się na nieoficjalnych aplikacjach na Androida i Windows Phone. Zapraszam.AndroidAndroid posiada wiele aplikacji do sterowania Smart TV. Warto uważać co się wybiera, gdyż czasem pod przykrywką programu do sterowania TV, otrzymamy dodatkowo kilka natar...
categories: sprzęt porady urządzenia mobilne
---



We wcześniejszym tekście omówiłem dwie najciekawsze aplikacje,dostarczone przez [Samsunga, do obsługi Smart TV z poziomu Androida](http://www.dobreprogramy.pl/djfoxer/Samsung-SmartTV-sterowany-Androidem-oficjalne-aplikacje,38716.html). W tym wpisie skupię się na nieoficjalnych aplikacjach na  *Androida*  i  *Windows Phone* . Zapraszam.


## Android


Android posiada wiele aplikacji do sterowania Smart TV. Warto uważać co się wybiera, gdyż czasem pod przykrywką programu do sterowania TV, otrzymamy dodatkowo kilka natarczywych reklam i powiadomień z ofertami produktów. Z wielu aplikacji wybrałem dwie, które są najciekawsze. Każdy z nich jest inna i mogą się nawzajem uzupełniać.


### Smart TV Remote

[Smart TV Remote](https://play.google.com/store/apps/details?id=com.adi.remote.phone) to bodajże najlepsza aplikacja do sterowania w Google Play. Wiele obsługiwanych modeli TV, brak problemów z instalacją na smartfonach (co jest piętą achillesową w aplikacjach od Samsunga) to sprawia, że stała się ona najpopularniejszą aplikacją w swoim segmencie. 


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120256_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120325_0.png)


Okno główne wita nas na początku dużym pustym obszarem. W tym miejscu można przypinać szybkie skróty do kanałów. Każdy z nich ma własny opis i ikonę. Oczywiście aplikacja posiada wszystkie funkcje jakie znajdziemy na pilocie do telewizora. Tutaj nie ma zaskoczenia.


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120310_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120339_0.png)


Miłym i niezmiernie przydatnym dodatkiem jest wysyłanie tekstu ze smartfona do Smart TV. Dzięki temu nie musimy się męczyć wpisując np. adres www za pomocą pilota (a każdy kto próbował to robić, wie jak bardzo jest to męczące i nieefektywne). Smart TV Remote zachwyci każdego i prócz braku touchpada, nie można mu nic zarzucić. Aż dziw bierze, że ta aplikacja jest darmowa :) Warto zainstalować i spróbować.


### Remote (Zdalne Gesty)


[Remote (Zdalne Gesty)](https://play.google.com/store/apps/details?id=com.andnexus.remote) to aplikacja nie wyróżniająca się funkcjami, jakie można wykonać przy jej pomocy. Zmiana kanału, operacje w menu Smart Huba. Standard. To co jednak świadczy o jej unikalności, to sposób obsługi. 


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120127_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120133_0.png)


Otóż sterowanie funkcjami w Remote odbywa się za pomocą gestów! Wybieramy interesującą opcję, a następnie na ekranie rysujemy gest jaki będzie ją uruchamiał. Po skonfigurowaniu, przechodzimy do głównego menu. Małe zaskoczenie, otóż nic w nim nie ma! Ale już wiemy, dlaczego tak jest. Teraz wystarczy narysować, któryś z wcześniej  przygotowanych gestów, aby uruchomić funkcję przypisaną do niego.


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120137_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120142_0.png)


Cieszy to, że gesty rozpoznawane są razem z kierunkiem ich rysowania. Stąd kreska rysowana od dołu ku górze może oznaczać zmianę kanału na następny. Ta sama kreska rysowana od góry w dół, może być zaś odczytana jako zmiana na kanał wcześniejszy. Aplikacja jest oczywiście darmowa i warto się nią zainteresować. Szczególnie, że takie sterowanie Smart TV jest bardzo szybkie. Mam nadzieję, że w kolejnych wersjach, autorzy dodadzą np. obsługę multitouch.


## Windows Phone


Windows Phone to dość świeży system na rynku smartfonów. Ma on jednak w swoim Windows Phone Store kilka aplikacji do obsługi Smart TV. Nie są one jednak tak rozbudowane jak wersje na Androida, czy to te od Samsunga lub nieoficjalne, wymienione wyżej. Warto jednak wiedzieć, co można zainstalować na urządzeniach z mobilnymi okienkami od Microsoftu.


### Unofficial Samsung Remote


[Unofficial Samsung Remote](http://www.windowsphone.com/pl-pl/store/app/unofficial-samsung-remote/eee32829-f405-40b4-93d1-568bbda1664d) jest aplikacją, która zachęca do siebie dobrze przemyślanym i ładnym interfejsem. Przypomina on pilota do Smart TV i łatwo, bez żadnych trudności, zorientować się do czego poszczególne opcje służą. 


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120351_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120401_0.jpg)


Dodatkowo otrzymujemy również suchą listę funkcji, które nie zostały przydzielone do poszczególnych przycisków i uruchamia się je poprzez dotknięcie elementu na liście. Szkoda, że nie została ona poda w bardziej strawnej formie. Brakuje także czegoś więcej, niż tylko przeniesienie funkcjonalności ze standardowego pilota (wprowadzanie tekstu z smartfona, czy touchpad).


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120408_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120414_0.jpg)


Aplikacja jest płatana. Posiada ona jednak wersję demo, która nie ma żadnych ograniczeń :)


### Oscar Remote


[Oscar Remote](http://www.windowsphone.com/pl-pl/store/app/oscar-remote/339d5f71-429f-48f2-b76c-eac268c0886f) to ostatnia aplikacja w tym zestawieniu. Posiada podobne funkcje jak poprzedni Unofficial Samsung Remote, czyli przeniesienie tego co oferuje standardowy pilot do Smart TV na ekran urządzenia z Windows Phone.


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120105_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120109_0.jpg)


Miło, że autor aplikacji dodał również możliwość wpisywania tekstu wprost ze smartfona na ekran Smart TV. Ta funkcja powinna być implementowana przez wszystkie aplikacje, jakie oferują połączenie z TV.


![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120112_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-18-_103_/g_-_288x192_-_-_39299x20130217120115_0.jpg)


Oscar Remote jest w pełni darmowy. Pomimo przewagi funkcjonalniej nad Unofficial Samsung Remote, ma też wady. Jak dla mnie interfejs jest bardzo siermiężny, a użycie w przyciskach kolorów, które są wybrane jako aktualny akcent to nie jest dobry pomysł (nie zawsze wygląda to dobrze). Jednakże jeśli zostanie dodana funkcja touchpada, to funkcjonalnie już będzie niemalże idealnie. 


## Podsumowanie
 
Do sterowania Smart TV dostajemy bardzo wiele aplikacji na smartfony, które pozwalają korzystać z wielu funkcji w nowych TV, bez szukania pilota (można nawet wyłączyć TV!). Samsung dostarcza wiele swoich programów na Androida, z których [dwie, wcześniej przedstawione](http://www.dobreprogramy.pl/djfoxer/Samsung-Smart-TV-sterowany-Androidem-oficjalne-aplikacje,38716.html) są świetne (streaming obrazu z TV na smartfon jest bardzo przydatny). Chociaż pamiętać należy, że są problemy z instalacją na niektórych nowszych smartfonach. 

Jednakże nawet nieoficjalne aplikacje mogą zachwycić. Szczególnie duży wybór jest w Google Play i tam też są najciekawsze pozycje. Oczywiście Windows Phone, powoli dogania urządzenia z Androidem w kwestii aplikacji dla Smart TV. Każdy dla swojego urządzenia znajdzie coś ciekawego i co ważne darmowego! 

 *(Warto zajrzeć również do wpisu poświęconego grom na Smart TV, które sterujemy w często nietypowy sposób, za pomocą smartfona: [Gry na Samsung Smart TV sterowane smartfonem (Android)](http://www.dobreprogramy.pl/djfoxer/Gry-na-Samsung-Smart-TV-sterowane-smartfonem-Android,39836.html).)* 