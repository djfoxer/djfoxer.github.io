---
layout:     post
title:      Nie daj się nabić w butelkę! - zakupy grupowe
date:       2011-08-18 12:20:00
summary:    Po ciekawym wpisie Ave5 odnośnie zakupów grupowych od środka, postanowiłem dodać mały poradnik, na co uważać korzystając z zakupów grupowych.  Zakupy grupowe znane są już od 2001 roku. U nas od dość niedawna, mimo wszytko  temat  jest obecnie bardzo chodliwy. Każdy chce na tym zarobić. Mały jak i duży. W Polsce mamy już (jak podaje Chip) ponad 40 serwisów. Ile z nich się utrzyma? Nie wiadomo, ale ...
categories: porady inne
---



Po ciekawym wpisie Ave5 odnośnie [zakupów grupowych od środka](http://www.dobreprogramy.pl/Ave5/Zakupy-grupowe-od-srodka,27137.html), postanowiłem dodać mały poradnik, na co uważać korzystając z zakupów grupowych.  

Zakupy grupowe znane są już od 2001 roku. U nas od dość niedawna, mimo wszytko  temat  jest obecnie bardzo chodliwy. Każdy chce na tym zarobić. Mały jak i duży. W Polsce mamy już (jak podaje Chip) ponad 40 serwisów. Ile z nich się utrzyma? Nie wiadomo, ale już na części widać pewien zastój. Jak grzyby po deszczu powstają też tzw. agregatory zakupów grupowych, które na jednej stronie gromadzą kilka(naście) ofert z różnych serwisów z zakupami grupowymi. Swego czasu pokusiłem się nawet o zrobienie czegoś podobnego ([zagrupowani.pl](http://zagrupowani.pl/)), tylko że dla znajomych z pracy/osiedla/pociągu i ich znajomi itd. :P 

Wszystko wygląda z pozoru pięknie, ale część ofert niestety jest delikatnie mówiąc "niekorzystna" dla kupujących. Mam nadzieję, iż ten mały poradnik pozwoli na ominięcie fałszywych" rabatów" i wybranie najbardziej korzystnych ofert z zakupów grupowych.



![desk](https://raw.githubusercontent.com/djfoxer/djfoxer.github.io/master/_img/2011-8-18-_177_/g_-_608x405_-_-_27253x20110818120031_2.jpeg)

 *źródło: wp.pl*  


![desk](https://raw.githubusercontent.com/djfoxer/djfoxer.github.io/master/_img/2011-8-18-_177_/g_-_608x405_-_-_27253x20110818120313_1.gif)
 



Oto kilka typów ofert z jakimi możemy się spotkać oraz kilka zdań na co warto zwrócić uwagę: 



##  *1. Wycieczki* 



Wybierając ofertę turystyczną na zakupach grupowych, warto w tym przypadku najmocniej zwrócić uwagę na szczegóły zawarte w opisie. Kupując wycieczkę możemy natknąć się na oferty, które będą miały kilka "wad". Dodatkowo zauważmy, że  w przeciwieństwie do biur turystycznych, tutaj musimy zapłacić całą kwotę.  Na co zwrócić uwagę:

- sprawdź dokładnie czy rabat jest rzeczywiście atrakcyjny; często okazuje się, iż kupując wycieczkę przez oficjalną stronę internetową zapłacisz taniej lub podobną sumę

- przeczytaj, za co dokładnie płacisz; swego czasu jeden z serwisów grupowych posiadał ofertę do Dubaju, gdzie w cenie nie uwzględniono zakupu biletów lotniczych!

- zapoznaj się z terminem rezerwacji; jako, iż jest to oferta grupowa, możesz się spodziewać, iż kupując tani nocleg w hotelu, nie będziesz jedyny. Pewna oferta posiadała bardzo tani nocleg w Pradze, okazało się jednak, iż było tylu chętnych, iż część osób nie była w stanie zrealizować kuponu do wyznaczonego terminu. Warto zatem sprawdzić kiedy kupon wygasa oraz w danym przypadku spieszyć się z rezerwacją. Inaczej będziemy zmuszeniu do wyjazdu na urlop, grubo po sezonie turystycznym, za cenę jak w środku wysypu turystów.


##  *2. Usługi komputerowe* 




Usługi komputerowe często występują w postaci usług "diagnostyki" lub "przeglądu" komputera. A także "optymalizacji pracy" lub "odwirusowania". Dla osób, które nie są zaznajomione w temacie, takie kupony wydają się bardzo atrakcyjne. Co należy zrobić przed zakupem takiej promocji:

- przeczytaj dokładnie co jest oferowane; na stronie w opisie najwcześniej znajdują się typowe ogólniki ("zoptymalizujemy pracę Twoje komputera", "przegląd, który wyciszy Twój sprzęt", "instalacja sterowników/systemu Windows 7"), które nic konkretnego nam nie mówią, a mogą wprowadzić w błąd. Najlepiej skontaktować się przed zakupem z firmą, która oferuje usługę i dowiedzieć się szczegółów. I tak oto może się okazać, iż optymalizacja komputera to użycie CCleanera i przeskanowanie jakiś darmowym antywirusem, zaś instalacja Windows 7 jest, ale z płyt dostarczonych przez kupującego. W jednej z ofert była dodatkowa informacja, iż zainstalowany zostanie także antywirus. Nie podano jaki to antywirus, w jakiej wersji, z jaką licencją itp.

- przeanalizuj sens oferty; w tym przypadku warto na spokojnie zastanowić się czy dana oferta ma sens. Usługa diagnozy komputera za 40zł (w promocji oczywiście!) w skład której wchodzą: czyszczenie wnętrza, dobór sterowników, instalacja niezbędnego oprogramowania i diagnoza sprzętu - jest potrzebna dla Twojego komputera?  Czy nie lepiej zapłacić za jedną konkretną usługę w normalnym sklepie, niż za wiele, które nic tak naprawdę mogę nie wnieść.



##  *3. Sprzęt komputerowy* 




Wiele ofert na zakupach grupowych oferuje sprzedaż sprzętu, po cenie często niższej nawet o 75%! Bądźmy czujni, ażeby nie paść ofiarą nieuczciwego sprzedawcy. Należy zwrócić uwagę na kilka rzeczy:

- sprawdź cenę!; szczególnie w tym przypadku koniecznie należy zwrócić uwagę na cenę. Przed zakupem warto sprawdzić cenę zarówno na allegro jak i np. na ceneo. Sprzęt komputerowy bardzo szybko się starzeje. Rzadko się zdarza, iż oferta ze sprzętem komputerowym jest naprawdę okazyjna. Czasem w lokalnych sklepach, możemy kupić coś w podobnej cenie, ale w razie gwarancji serwis mamy na miejscu.

- przeczytaj recenzję; sprzęt sprzedawany okazyjnie często zalega w magazynach i nikt nie che go kupić. Myślisz, że towary w sklepach oznaczane jako  "nowości" lub "bestsellery" są naprawdę nimi? :) Mam w tym pewne doświadczenie i uwierz, że często nie są :) Podobnie może być w tym przypadku. Przed zakupem przeczytanie chociaż krótkiej recenzji sprzętu jest obowiązkowe.



##  *4. Usługi gastronomiczne* 




Z racji tego, iż najczęściej kupuję jedzenie polecam sprawdzić:

- ograniczenia w menu; kupując kupon za 40zł na pizze, może się okazać iż największa pizza kosztuje 35 zł, a kupon ograniczony jest jedynie do zakupu pizzy. Wówczas zostaniemy "zmuszeni" np. dopłacić do drugiej, której byśmy nie zamówili, aby nie stracić części pieniędzy.



##  *5. Oferty sklepów internetowych* 




Na koniec zostawiłem wisienkę na torcie ;) Z racji tego, iż sklepy internetowe mogą swoją ofertę zmienić bardzo szybko, taki rodzaj promocji, poprzez zakupy grupowe, jest najbardziej naturalny i efektywny. Nic nie stoi na przeszkodzie, aby tak zmienić cenę aby rabat sięgał nawet 90-95%. Kupując należy zwrócić uwagę na:

- sprawdź wcześniejszą ofertę w Google Cache; wiele sklepów padło na tym. Dzień, dwa przed rozpoczęciem promocji na serwisie z zakupami grupowymi, podwyższają cenę, aby osiągnąć satysfakcjonujący rabat. Czasem, są to sklepy, których oferta jest dość unikalna (np. biżuteria, ubrania) i nie jest prosto sprawdzić faktyczną wartość towaru. Wówczas polecam za pomocą google sprawdzić wcześniejszą ofertę. Jeśli nie jest to jakiś startup, google obok strony powinno nam pokazać link "Kopia", który prowadzi do wcześniejszej wersji strony, z cache googla. Można również skorzystać z [http://wayback.archive.org/web/](http://wayback.archive.org/web/). Takie sprawdzenie może dać ciekawe wyniki. Kiedyś była oferta herbaciarni, oferowali rabat w wysokości 30zł na cały asortyment. Szkoda tylko, że tuż przed wystartowaniem oferty ceny w sklepie zostały podwyższone nawet o 100zł...
 


##  *Podsumowanie* 



Zakupy grupowe to świetna okazja do zakupienia czegoś po bardzo okazyjnej cenie. Należy jednak pamiętać, że tak jak wszędzie zdarzają się oferty, na których możemy stracić. Ogólnie pamiętajmy o:

- sprawdzeniu ceny w innych miejscach

- dokładnym przeczytaniu oferty i/lub regulaminu

- sprawdzeniu wiarygodności oferty (ostatni przykład: oferta z [http://bbclearning.pl/](http://bbclearning.pl/) na Grouponie, kurs angielskiego w nieistniejącej szkole językowej!! ponad 2 tysiące oszukanych osób!!)

- nie ma pośpiechu!; lepiej kilka razy przeanalizować ofertę niż potem żałować zakupu.

Mam nadzieje, iż ten poradnik pomoże w rozsądnym wybraniu oferty i w ustrzeżeniu się przed oszustami.

 *Pozdrawiam* 

 *Linki* 


[http://kuponozaur.wordpress.com/](http://kuponozaur.wordpress.com/) - ocena wybranych zakupów grupowych


