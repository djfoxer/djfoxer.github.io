---
layout:     post
title:      Amazon Kindle - Tips &amp;amp; Tricks
date:       2012-04-24 17:25:00
summary:    O Amazon Kindle na blogu dobrychprogramów było już kilka wpisów. Jednakże nikt nie pokusił się o dodanie opisu ukrytych funkcjonalności czytnika lub o przedstawienie dodatków jakie można samemu zainstalować. W tym krótkim wpisie postaram się nadrobić te zaległości i liczę na to, iż przydadzą się one użytkownikom Kindla.Skróty klawiaturoweKindle ma wiele możliwości, do których nie można się dostać ...
categories: oprogramowanie porady urządzenia mobilne
---



O Amazon Kindle na blogu dobrychprogramów było już kilka wpisów. Jednakże nikt nie pokusił się o dodanie opisu ukrytych funkcjonalności czytnika lub o przedstawienie dodatków jakie można samemu zainstalować. W tym krótkim wpisie postaram się nadrobić te zaległości i liczę na to, iż przydadzą się one użytkownikom Kindla.


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_608x405_-_-_31462x20120422113219_0.jpg)



## Skróty klawiaturowe


Kindle ma wiele możliwości, do których nie można się dostać z poziomu menu. Jedyne wyjście to poznanie kombinacji klawiszy. A jeszcze inne skróty ułatwią/przyspieszają dostęp do opcji, ukrytych głęboko w systemie.

 *Alt+Shift+G*  - zrobienie zrzutu ekranu (obraz zapisywany jest do głównego folderu  *documents*  na urządzeniu, w formacie  *gif* )

 *Alt+Shift+M*  - dostęp do gry  *saper*  i rozszerzonej gry * kółko i krzyżyk*  (działa na stronie domowej)


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422113304_0.gif)
[join]
![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422113308_0.gif)


 *Alt+Shift+1*  do * Alt+Shift+9*  - zmiana odstępu pomiędzy znakami w tekście, bardzo przydatna funkcja, gdy chcemy spersonalizować wyświetlany tekst (domyślny odstęp to  *Alt+Shift+3* )

 *Alt+B*  - dodanie zakładki do aktualnej strony

 *Alt+R*  - odświeżenie strony

 *Przytrzymanie slidera przez ok. 20 sekund*  - restart Kindla, przydatna opcja, gdy urządzenie się zawiesi lub przestanie działać (np. przycisk  *Home*  przestanie reagować)

Oczywiście nie są to wszystkie skróty, pozostałe skróty można znaleźć [na tej stronie](http://wiki.mobileread.com/wiki/Amazon_Kindle_Keyboard_Shortcuts).


## Aktualizacja


Warto przed jakąkolwiek zabawą z Kindlem, zaktualizować oprogramowanie do najnowszej wersji. Sama instalacje jest bardzo prosta. Najnowszy soft od Amazona dla Kindla znajdziemy pod adresem:  [Kindle Software Updates](http://www.amazon.com/gp/help/customer/display.html?nodeId=200324680). Wystarczy ściągnąć odpowiedni plik dla wersji Kindla i przerzucić go do głównego folderu urządzenia. Następnie odłączamy go od komputera i wymuszamy aktualizację: [Home]->[Menu]->[Settings]->[Menu]->[Update Your Kindle]. Cały proces przebiega automatycznie. 



## Jailbreak


Tak jak większość tego typu urządzeń, Kindle jest zamkniętym oprogramowaniem. Oczywiście taki stan nie trwał długo. Powstał Jailbreak do Kindla, który sam w sobie nie daje nic, ale pozwala na wgrywanie wielu dodatków poszerzających i/lub uprzyjemniających pracę. Bardzo przejrzysty opis krok, po kroku [znajduje się tutaj](http://wiki.mobileread.com/wiki/Kindle_Screen_Saver_Hack_for_all_2.x_and_3.x_Kindles#How_to_install_the_Jailbreak_Hack), zaś najnowsze nowinki odnośnie jailbreaka znaleźć można [w tym wątku](http://www.mobileread.com/forums/showthread.php?t=88004) (a także najnowsze wersje, opisywanych dalej rozszerzeń dla własnych wygaszaczy i czcionek).

Pozostałe opisane dodatki wymagają posiadania odblokowanego urządzenia.





## Unicode Fonts Hack


Zaraz po uruchomieniu świeżej wersji Kindla, możemy trochę się przestraszyć. O ile w module czytnika tekst bez problemów wyświetla polskie znaczni, o tyle sam interfejs w menu, ma z tym problem. Czy to strona domowa, czy przeglądarka www, nie mamy niestety obsługi polskich znaczków. Oczywiście jest na to sposób. Wystarczy zainstalować [Unicode Fonts Hack](http://blogkindle.com/unicode-fonts-hack/) (dalej  *UFH* ). Dzięki temu dodatkowi, w prosty sposób, Kindle zacznie poprawnie pokazywać nasze rodzime "krzaczki". Warto na początek pobrać zbiór czcionek  *Droid Fallback with Styles SansSerif* . 


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422121325_0.gif)
[join]
![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422121329_0.gif)



![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422121431_0.gif)
[join]
![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422121333_0.gif)


Niestety UFH nie pozwala w łatwy sposób na dodanie własnej czcionki do czytnika. Co więcej działa on tylko na Kindle 2/DX. Dlatego dla osób chcących samemu dobrać własną czcionkę polecam następny dodatek.


## Font Hack



Kolejny dodatek pozwala na zastąpienie domyślnej czcionki na własną. Bardzo dokładny opis znaleźć można [pod tym adesem](http://wiki.mobileread.com/wiki/Kindle_Font_Hack_for_all_2.x_and_3.x_Kindles). Instalacje jest identyczna jak dla innych dodatków.



![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422122840_0.gif)
[join]
![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422122837_0.gif)


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422124626_0.gif)
[join]
![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422124632_0.gif)


Po wgraniu Font Hacka, możemy przystąpić do zabawy czcionkami. Najszybciej jest przejrzeć czcionki np. z folderu  *\Windows\Fonts* . Musimy z niego wybrać czcionkę, która będzie dostępna w 4 krojach:  *standardowa, kursywa, pogrubiona i kursywa z pogrubieniem.* 

Wybrane pliki czcionki w 4 krojach (4 pliki) muszą mieć następujące nazwy:
-  *Serif_Regular.ttf*  - czcionka standardowa
-  *Serif_Bold.ttf*  - pogrubiona
-  *Serif_Italic.ttf*  - kursywa
-  *Serif_BoldItalic.ttf*  - kursywa z pogrubieniem

Tak przygotowane pliki wrzucamy (podmieniamy) do folderu na urządzeniu  *\linkfonts\fonts* . Ostatni krok to restart Kindla ([Home]->[Menu]->[Settings]->[Menu]->[Restart]).


## Screen Saver


Ostatnia aplikacja to dodatek, który pozwala na wgranie własnych wygaszaczy ekranu w Kindle. Również w tym przypadku pełen opis, ze zdjęciami znajdziemy [pod zewnętrznym linkiem](http://wiki.mobileread.com/wiki/Kindle_Screen_Saver_Hack_for_all_2.x_and_3.x_Kindles). 

Po zainstalowaniu modułu, system Kindla będzie pobierał wygaszacze z folderu  *\linkss\screensavers*  na urządzeniu. Zdjęcia powinny mieć następujące parametry:
- rozdzielczość 600x800 (824x1200 w przypadku DX)
- 256 kolorów w odcieniach szarości
Po wgraniu zdjęć należy zrestartować urządzenie ([Home]->[Menu]->[Settings]->[Menu]->[Restart]).

W sieci jest bardzo dużo stron z wygaszaczami przygotowanymi pod Kindla. Przygotowałem kilka (dokładnie 9) grafik, które są modyfikacjami tapet z dobrychprogramów (Pirat, HotZlot itp.). Do pobrania z tego adresu: [www.djfoxer.pl/kindle_s_dp.zip](http://www.djfoxer.pl/kindle_s_dp.zip). Mam nadzieje, że przydadzą się :)


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_608x405_-_-_31462x20120422133751_0.jpg)


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_608x405_-_-_31462x20120422133800_0.jpg)


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_608x405_-_-_31462x20120422133807_0.jpg)


Na "żywo" wyglądają jeszcze piękniej :)


![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422134715_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2012-4-24-_137_/g_-_288x192_-_-_31462x20120422134724_0.jpg)



Takich dodatków i modyfikacji związanych z Kindlem jest bardzo dużo, dla zainteresowanych poelcam [ten wątek na forum mobileread](http://www.mobileread.com/forums/showthread.php?t=128704). 