---
layout:     post
title:      Windows Template Studio — szybki start w programowaniu aplikacji Universal Windows Platform
date:       2017-05-20 14:35:00
summary:    Osoby programujące z Universal Windows Platform dostały właśnie świetny dodatek do Visual Studio 2017 - Windows Template Studio. Prosty kreator od Microsoftu, który stworzy podstawy projektu UWP z wybranym funkcjonalnościami, zgodnie z dobrymi praktykami programowania.Windows Template StudioDodatek ...
categories: windows oprogramowanie programowanie
---



Osoby programujące z Universal Windows Platform dostały właśnie świetny dodatek do Visual Studio 2017 - Windows Template Studio. Prosty kreator od Microsoftu, który stworzy podstawy projektu UWP z wybranym funkcjonalnościami, zgodnie z dobrymi praktykami programowania.



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520140936_0.png)





## Windows Template Studio


Dodatek do VS2017 jest prostym kreatorem, bardzo pomocnym przy rozpoczynaniu tworzenia nowej aplikacji UWP. Kreator pozwoli deweloperom na wybranie typu projektu, frameworku MVVM, stowrzeniu podstawowych stron i ficzerów. W ten sposób stworzony zostanie gotowy szablon dla dewelopera, który zawiera wybrane elementy, z zainicjalizowanymi strukturami zgodnie z dobrymi praktykami. Programista na starcie otrzyma zatem bazę do rozwoju własnej aplikacji. Wystarczy już tylko usiąść i zacząć pracę.

Windows Template Studio jest rozwinięciem pomysłu Windows App Studio, które pozwalało na &quot;wyklikanie&quot; aplikacji UWP online. Windows Template Studio jest zaś kreatorem, który tworzy dla dewelopera bazę do późniejszej pracy nad aplikacją.



## Kreator


Kreator dostępny jest z menu File-New-Project, znajdziemy go szablonach Windows Universal:



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135537_0.png)



Po wybraniu projektu Windows Template Studio ukazuje się okno kreatora. Wybieramy na początku typ projektu i framework (MVVM, klasyczny Code behind):



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135537_1.png)

 

Do każdego z elementów dostępny jest opis, więc osoby początkujące nie powinny czuć się zagubione.



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135537_3.png)

 

W kolejnym kroku wybieramy jakie typy stron mają pojawić się w projekcie (www, mapa, master/detail itd.). Tu również decydujemy o ficzerach jakie powinny zostać dodanie (np. zapisywanie ustawień, Live Tiles czy zadania w tle):



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135537_4.png)

 


![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135547_0.png)

 

Po zakończeniu wygenerowany zostanie projekt z naszą bazą do programowania:



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135547_3.png)

 

Możemy liczyć na uporządkowaną solucję z logicznym podziałem na serwisy, widoki, modele, helpery itd. Naprawdę wygląda to ciekawie i zacnie. Jest to świetna propozycja, gdy chcemy zacząć programować w dobrze zaprojektowanej solucji, gdzie wszytko zostało logicznie i prawilnie porozmieszczane.

Po uruchomieniu widzimy gotowe okna, czekające tylko na zagospodarowanie ich przez programistów:



![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135547_1.png)

 


![desk](https://raw.githubusercontent.com/djfoxer/djfoxer.github.io/master/_img/2017-5-20-_7_/g_-_608x405_-_-_81156x20170520135547_2.png)

 




## Warto zainstalować!


Taki kreator przyda się każdemu, kto tworzy w UWP. Dodatek jest darmowy i można zainstalować go w każdej wersji Visual Studio 2017 (również Community): [link](https://marketplace.visualstudio.com/items?itemName=WASTeamAccount.WindowsTemplateStudio). Co ważne Microsoft obiecuje, iż kolejne  wersje (wydawane co 6 tygodni) będą zawierać jeszcze więcej szablonów, frameworków i gotowych elementów do dodania do projektu. W sieci umieszczona jest [roadmapa](https://github.com/Microsoft/WindowsTemplateStudio/blob/master/docs/roadmap.md), a sam dodatek ma otwarte źródła dostępne na [GitHubie](https://blogs.windows.com/buildingapps/2017/05/16/announcing-windows-template-studio/). Można już zgłaszać własne propozycje odnośnie kolejnych wydań, tego co poprawić lub co nowego dodać.

Gorąco polecam. Z Windows Template Studio z chęcią będą korzystać osoby dopiero zaczynające przygodę z UWP, ale także zaawansowani deweloperzy.  