---
layout:     post
title:      Windows Phone i aktualizacja GDR3 — spójrzmy w przyszłość
date:       2013-08-15 15:37:00
summary:    Aktualizacja GDR2 do Windows Phone już jest faktem i każdy, nawet nie mając systemu od Microsoftu, słyszał już zapewne o niej (jak i o dodatku Amber od Nokii). Zatem przyszedł czas, aby przedstawić kolejną dużą paczkę dla tego systemu mobilnego - GDR3. GDR3 - małe zmiany i przymiarki do phebletu!O a...
categories: <input id="chkTagsList_3" type="checkbox" name="ctl00$phContentRight$chkTagsList$chkTagsList_3" checked="checked" value="8"><label for="chkTagsList_3">oprogramowanie</label> <input id="chkTagsList_8" type="checkbox" name="ctl00$phContentRight$chkTagsList$chkTagsList_8" checked="checked" value="256"><label for="chkTagsList_8">urządzenia mobilne</label>
---



Aktualizacja GDR2 do Windows Phone już jest faktem i każdy, nawet nie mając systemu od Microsoftu, słyszał już zapewne o niej (jak i o dodatku Amber od Nokii). Zatem przyszedł czas, aby przedstawić kolejną dużą paczkę dla tego systemu mobilnego - GDR3. 




![desk](https://raw.githubusercontent.com/djfoxer/djfoxer.github.io/master/_img/2013-8-15-_83_/g_-_608x405_-_-_45708x20130815125334_0.jpg)





## GDR3 - małe zmiany i przymiarki do phebletu!



O aktualizacji GDR3 (General Distribute Release 3) dla Windows Phone 8 jest już coraz głośniej od jakiegoś już czasu. Były przecieki mówiące o tym, że Microsoft pracuje nad nową paczką, która wniesie dużo zmian, nie tylko jeśli chodzi o software, ale także w kwestii sprzętowej. W międzyczasie pojawiały się rozmazane zdjęcia (podobno) phebletu od Nokii, a nawet zrobione potajemnie zdjęcie z fabryki, które przedstawiało ekran z około 6 calowego modelu Nokii. 



![desk](https://raw.githubusercontent.com/djfoxer/djfoxer.github.io/master/_img/2013-8-15-_83_/g_-_288x192_-_-_45708x20130815125840_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-8-15-_83_/g_-_288x192_-_-_45708x20130815130529_0.jpg)





Zupełnie przypadkiem, w czasie gdy większość osób testowała pierwsze wersje GDR2, Tom Warren z The Verge, opublikował informację, że GDR3 nie jest wcale odległą pieśnią przyszłości i testy idą pełną parą. Podał on kilka ciekawych informacji, które potwierdzają wcześniejsze przecieki i rzucają nowe światło na aktualizację GDR3, ale również kilka nowinek o przyszłych paczkach dla Windows Phone 8. Co zatem wiemy o nadchodzącej aktualizacji? 



![desk](https://raw.githubusercontent.com/djfoxer/djfoxer.github.io/master/_img/2013-8-15-_83_/g_-_608x405_-_-_45708x20130815125814_0.png)






## Windows Phone GDR3 - czego możemy się spodziewać?



Przedstawione poniżej nowe elementy, jakie zostaną wprowadzone z GDR3, nie są oficjalną listą przedstawioną przez Microsoft. Jednakże ich prawdopodobieństwo zaistnienia jest niemalże pewne, ze względu na wszelkie przecieki i informacje, jakie do tej pory się pojawiły. Zmiany ułożyłem wg prawdopodobieństwa ukazania się w GDR3.



  * Blokada autorotacji ekranu - funkcja, na którą czeka wiele osób. Warto pamiętać, że była ona dostępna dla odblokowanych urządzeń z Windows Phone 7.x.


  * Wsparcie dla rozdzielczości FullHD (1080p).


  * Wsparcie dla nowych procesorów (czterordzeniowych).


  * Możliwość przypięcia do trzech kafelków średniego rozmiaru w rzędzie. Zapewne tylko dla ekranów 1080p, być może 720p.


  * Tryb samochodowy - parowanie Windows Phone poprzez Bluetooth z innymi urządzeniami oraz automatyczne odrzucanie połączeń i wysyłanie tekstowych auto-odpowiedzi.


  * Zamykanie aplikacji poprzez ekran Menadżer zadań.


  * Synchronizacja wiadomości (zadań/konfiguracji) z PC (Windows8) i siecią (Outlook/SkyDrive?).


  * Cichy tryb NFC.


  * Reorganizacja ikon statusu łączności, chociażby pokazanie siły sygnału WiFi.


  * 



Zmiany nie wydają się duże, patrząc z poziomu aktualnego użytkownika Windows Phone. Jednakże można być już pewnym, że do rodziny urządzeń z mobilnym systemem Microsoftu wejdzie nowy sprzęt z wysoką rozdzielczością. Pheblet od Nokii, czy to z ekranem 5. czy 6. calowym, można uznać za fakt. Dodajmy do tego, że Finowie pod koniec września w Nowym Yorku, planują dużą konferencję, czyżby prezentacja dużej Lumii z Windows Phone 8 (GDR3)? 

Miłym dodatkiem będzie możliwość zamknięcia aplikacji przez ekran Menadżera zadań. Nareszcie będzie można to zrobić szybko w jednym miejscu. Ciekawie zapowiada się również synchronizacja części danych pomiędzy desktopem, siecią, a urządzeniem mobilnym. Możliwe, że wprowadzone zostaną jednocześnie większe możliwości backupu danych poprzez SkyDriva. Zmiany mogą pociągnąć za sobą aktualizację SDK.

Jak zawsze wszelkie aktualizacje, na początku, będą dostępne tylko dla nowych modeli, zaś w późniejszym czasie dostaną je obecne urządzenia. Liczę również na jakieś dodatki od Nokii, która wie, jak zadowolić swoich użytkowników.




![desk](https://raw.githubusercontent.com/djfoxer/djfoxer.github.io/master/_img/2013-8-15-_83_/g_-_608x405_-_-_45708x20130815125336_0.jpg)





## Dalsze zmiany? Co dalej po GDR3?



Aktualizacja GDR3 to nie koniec przecieków i nowinek o nowych dodatkach dla Windows Phone. Na początku 2014 roku, Microsoft planuje udostępnienie paczki pod kątem biznesu tzw. Enterprise Feature Pack. Główne zmiany jakie ma wprowadzać to:



  * Szyfrowanie poczty.


  * Dodanie VPN!


  * Więcej możliwości zarządzania aplikacjami firmowymi.



Dla zwykłych użytkowników, prócz dodania wsparcia dal VPN, aktualizacja ta nie wniesie zbyt wiele. Jednakże, warto będzie czekać na aktualizację, nazwaną obecnie Windows Phone 8.1 Blue. Poczekamy na nią, do 2014 roku. Ma ona wprowadzać kilka bardzo znaczących zmian:



  * Ujednolicenie środowiska Windows Phone i Windows (Modern)


  * Dodanie globalnego centrum notyfikacji


  * Duże zmiany w multitaskingu


  * Przebudowane aplikacje wbudowane w system



Znając szybkość wprowadzania aktualizacji, jest duża szansa, na połączenie obu tych aktualizacji w jedno. Windows Phone 8.1 ma zatrzeć różnicę pomiędzy aplikacjami tworzonymi na pulpit Modern w Windows 8, a na urządzenia mobilne. Liczmy zatem na nowe SDK, wspólny sklep i możliwość przenoszenia aplikacji/ustawień pomiędzy systemami.

Windows Phone rozwija się w szybkim tempie i zdobywa coraz większy udział w rynku (obecnie już przeskoczył tonące BlackBerry i jest 3. graczem, zaraz po Androidzie i iOS, na rynku mobilnym). Zmiany jakie wprowadza Microsoft i coraz ciekawsze urządzenia od Noki wróżą dobrze dla tego młodego i najbardziej dynamicznego systemu na rynku.

