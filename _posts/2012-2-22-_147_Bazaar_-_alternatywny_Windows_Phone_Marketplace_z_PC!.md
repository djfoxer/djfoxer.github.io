---
layout:     post
title:      Bazaar - alternatywny Windows Phone Marketplace z PC!
date:       2012-02-22 22:00:00
summary:    O Bazaar można było już usłyszeć. Jest to alternatywny Marketplace dla Windows Phone, który jest zbiorem aplikacji, których próżno szukać w Microsoftowym sklepie. W jednym miejscu otrzymujemy zbiór programów typu homebrew. Do tej pory był on dostępny jedynie poprzez aplikację instalowaną na odblokow...
categories: oprogramowanie urządzenia mobilne
---



O Bazaar można było już usłyszeć. Jest to alternatywny Marketplace dla Windows Phone, który jest zbiorem aplikacji, których próżno szukać w Microsoftowym sklepie. W jednym miejscu otrzymujemy zbiór programów typu homebrew. 



![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222215406_0.png)



Do tej pory był on dostępny jedynie poprzez aplikację instalowaną na odblokowane urządzenia z Windows Phone. Aby móc z niego ściągać na smartfona, należało mieć w pełni odblokowany system, wymagało to jednak przeinstalowania firmwareu na odpowiednio zmodyfikowany. Nie każdy chciał, ale i mógł to zrobić, gdyż jedynie kilka urządzeń doczekało się zmodyfikowanego systemu Windows Phone.

Na szczęście ukazała się aplikacja desktopowa na Windowsa ([do pobrania tutaj](http://118.139.161.234/bazaar/BazaarForPC.aspx)), która pozwala na instalowanie aplikacji homebrew na urządzenia odblokowane już nawet developersko! Nic nie stoi na przeszkodzie, aby móc zapoznać się z alternatywnym Marketplace!


![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212037_0.png)



![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212105_0.png)


Aby móc korzystać z Bazaar  for PC potrzebujemy:



  * odblokowany telefon (developersko+)


  * Zune na PC


  * zainstalowane Windows Phone SDK



Bazaar for PC wyposażony jest w wyszukiwarkę aplikacji homebrew, które dodatkowo podzielone są na kilka kategorii i podkategorii. Każdy program posiada opis, kilka screenów i szczegółowe dane jak rozmiar, ilość pobrań, czy aktualna wersja. Dostępny jest również link do oryginalnego postu na forum XDA. Sama instalacja sprowadza się w pierwszej kolejności do pobrania aplikacji, a następnie do deploya na urządzenie. Wszystko robione jest automatycznie, prosto i przyjemnie. Bazaar umożliwia również pokazanie aplikacji homebrew jakie są zainstalowane na smartfonie. Jeśli ktoś zechce założyć konto na Bazaar, będzie mógł synchronizować aplikacje pomiędzy Bazaar na PC, a na Windows Phone.



![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212111_0.png)




![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212118_0.png)



Tyle jeśli chodzi o możliwości, jak to sprawdza się w praktyce? Jest dobrze, mogło być lepiej. Ogólnie sam interface jest ciekawy i dość oryginalny, co widać na screenach. Jednakże o ile UI jest efektowne, to nie jest już niestety efektywne. Moim subiektywnym zdaniem przeglądanie zrzutów ekranu nie jest tragiczne. Zaś sama aplikacja potrafi nam uprzykrzyć życie poprzez tło, które nagle staje się przezroczyste :) Co ważne mimo pierwszej wersji nie udało mi się &quot;wykrzaczyć&quot; aplikacji. Do narzekań, dodałbym jeszcze brak możliwości odinstalowania aplikacji, zainstalowanych już na Windows Phone, z poziomu Bazaar PC. Jest jeszcze coś, projekt jest dość młody, a i sam system jest ledwo ponad rok &quot;na wolności&quot;. Aplikacje brane są z XDA forum i nie ma oszołamiającej liczby programów, obecnie jest ich 41 (aczkolwiek powoli ta liczba się zwiększa, powoli). Brakuje też jasnych informacji, które aplikacje wymagają odblokowania developerskiego, a jakie pełnego (np. w przypadku Opera Mobile).




![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212138_0.png)




![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212222_0.png)



Oczywiście podsumowując, przyznaję, że Bazaar  for PC spełnił moje oczekiwania. Robi to do czego został stworzony, czyli jest wyszukiwarką i instalatorem aplikacji homebrew z PC. Ma on kilka wad, które mam nadzieję zostaną wyeliminowane w następnych wersjach. Najważniejsze, aby liczba aplikacji stale rosła, bo obecnie nie ma ich wiele.

Zapraszam do testowania :)



![desk](https://raw.githubusercontent.com/djfoxer/djfoxer.github.io/master/_img/2012-2-22-_147_/g_-_608x405_-_-_30433x20120222212131_0.png)

