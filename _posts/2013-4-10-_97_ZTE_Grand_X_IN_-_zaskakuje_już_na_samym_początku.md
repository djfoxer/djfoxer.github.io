---layout:     post
title:      ZTE Grand X IN - zaskakuje już na samym początku
date:       2013-04-10 22:34:00
summary:    Nie lubię wpisów z kategorii &quot;pierwsze wrażenia&quot;, chyba jednak zrobię wyjątek (ale tytułu takiego nie dam :P ). Muszę przyznać, że smartfon od ZTE z procesorem Intela zaskakuje od początku! Poniższe uwagi są luźnymi spostrzeżeniami jakie nasuwają się w pierwszym kontakcie z tym, jakże ciek...
categories: urządzenia mobilne
---



Nie lubię wpisów z kategorii &quot;pierwsze wrażenia&quot;, chyba jednak zrobię wyjątek (ale tytułu takiego nie dam :P ). Muszę przyznać, że smartfon od ZTE z procesorem Intela zaskakuje od początku! Poniższe uwagi są luźnymi spostrzeżeniami jakie nasuwają się w pierwszym kontakcie z tym, jakże ciekawym, modelem smartfonu od Chińczyków z ZTE.



### Wygląd



Wygląd [ZTE Grand X IN](http://www.ztedevices.com/product/smart_phone/b79c4568-0090-4cde-8e0b-ca85f4352d1c.html) nie rzuca na kolana - prosty i schludny. Przypomina raczej starsze urządzenia z Androidem. Jest jednak całkiem lekki i świetnie leży w dłoni dzięki tylnej klapce z gumy z chropowata fakturą. Nie ma uczucia obcowania z tanimi plastikami. Duży plus.



![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_608x405_-_-_40532x20130410185403_0.jpg


)

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_608x405_-_-_40532x20130410185409_0.jpg





### Ekran



Największym szokiem jest jednak ekran, który wygląda rewelacyjnie! Jak na sprzęt poniżej 700zł, zaskakuje on jakością wyświetlanych kolorów i świetnym kontrastem. Poza tym obraz jest dobrze widoczny pod niemalże każdym kątem. Aż zdziwiłem się, że w takim segmencie można dać taki ekran. Rozdzielczość nikogo nie wstrząśnie: 540 x 960, ale raczej ciężko jest dopatrzeć się pikseli, a przeglądanie stron www jest bardzo przyjemne. 



### Aparat



8 Mpix i jest bardzo przeciętny. Zdjęcia są ciut przyciemne z dziwnym lekko szaro-zielonym odbarwieniem. Ale chyba nikt nie spodziewał się jakości z obiektywów Carla Zeissa. Kamera z przodu to zaledwie 0.3 Mpix. 



### Intel i Android



ZTE Grand X IN został wyposażony w procesor Atom od Intela (Z2460). Trzeba przyznać, że pomimo pojedynczego rdzenia (jeden rdzeń, posiada on jednak Hyper-Threading, znany już od P4, stąd system widzi dwa rdzenie ) z zegarem 1.6 GHz (na początku domyślnie jest 600 MHz) system działa niezwykle sprawnie (RAMu ma 1GB, jakby ktoś się pytał)! Widać, że brnięcie w ośmio, czy szesnatordzeniowe procesory u konkurencji to ślepa uliczka. Tutaj naprawdę wszytko odziała płynnie. Nie najnowszy Android 4.0.4 wygląda już trochę archaicznie, a ekran startowy to już zupełnie relikt. Na tym tle pozytywnie odróżnia się świetny ekran blokady z rozetką skrótów do najczęściej używanych opcji.

Więcej o procesorze Intela w tym modelu we wpisie: [Intel w Androidzie - moc i fragmentacja](http://www.dobreprogramy.pl/djfoxer/Intel-w-Androidzie-moc-i-fragmentacja,40608.html).
)

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_288x192_-_-_40532x20130410185436_0.png

[join])

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_288x192_-_-_40532x20130410185440_0.png


)

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_608x405_-_-_40532x20130410185452_0.png



Wydajność Intela wyróżnia się pozytywnie. Poniższe screeny pokazują podstawowe wyniki testów. Można rzec, że całkiem nieźle, ale w swojej kategorii ZTE wybija się wysoko i jest wart swojej ceny (jeszcze raz powtórzę: nowa sztuka poniżej 700zł!).

)

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_288x192_-_-_40532x20130410185427_0.png

[join])

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_288x192_-_-_40532x20130410185431_0.png



Trochę zasmuciła mnie mała pojemność pamięci wbudowanej, zaledwie 4GB. To zdecydowanie za mało. Lepiej wybrać opcje 16GB lub od razu kupić dodatkową kartę microSD. Kilka godzin spędzonych Z Grand X IN pokazuje, że bateria (1650 mAh) nie będzie mocną stroną tego smartfona.

Szkoda również, że niektóre gry nie są w pełnie kompatybilne z Atomem od Intela i po prostu nie będą działać na ZTE Grand X IN. Zapewne zmieni się to w najbliższym czasie.

Ale to jeszcze nic, otóż ten smartfon posiada...



### MHL!


Tak. Dokładanie. ZTE wyposażył swój smartfon z MHL (o którym już pisałem [tutaj](http://www.dobreprogramy.pl/djfoxer/MHL-smartfon-na-duzym-ekranie-i-problemy-ze-standardami-Samsung,38838.html) w związku z Samsungiem). Dzięki temu można na ekranie TV sklonować obraz ze smartfonu. Co  ciekawe, działa to niesamowicie płynnie! Procesor Intela spokojnie radzi sobie z generowaniem obrazu na ekran TV. Nadal mówimy o module ze smartfonów z wyższej półki w niezmiernie taniej słuchawce!

)

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_608x405_-_-_40532x20130410185416_0.jpg


)

![desk](https://raw.githubusercontent.com/djfoxer/djfoxer.github.io/master/_img/2013-4-10-_97_/g_-_608x405_-_-_40532x20130410185422_0.jpg





### Nie regulujcie odbiorników, spotykamy się już niebawem...


To takie szybkie przemyślenia jakie nasuwają się tuż po rozpakowaniu ZTE Grand X IN. Więcej już w następnym wpisie. Niezmiernie mile jestem zaskoczony tym smartfonem. Zobaczymy jak będzie dalej.

Więcej o wadach w części: [ZTE Grand X IN - wady, które mogą odrzucać](http://www.dobreprogramy.pl/djfoxer/ZTE-Grand-X-IN-wady-ktore-moga-odrzucac,40649.html).)