---
layout:     post
title:      Licznik Blogowy, kolejne zmiany dla użytkowników portalu (Chrome/Opera/Firefox)
date:       2017-07-04 16:25:00
summary:    Licznik Blogowy to wtyczka dla każdego, kto odwiedza blogi na portalu dobreprogramy. Przyda się ona nie tylko blogerom, ale również czytelnikom. Wtyczka dostępna jest pod najpopularniejsze przeglądarki www Chrome, Opera i Firefox.Pozwala ona na szybką analizę wpisów na odwiedzanym blogu. Bez logowan...
categories: oprogramowanie internet programowanie
---



Licznik Blogowy to wtyczka dla każdego, kto odwiedza blogi na portalu dobreprogramy. Przyda się ona nie tylko blogerom, ale również czytelnikom. Wtyczka dostępna jest pod najpopularniejsze przeglądarki www Chrome, Opera i Firefox.



![desk](https://raw.githubusercontent.com/djfoxer/djfoxer.github.io/master/_img/2017-7-4-_2_/g_-_608x405_-_-_81944x20170701154016_0.png



Pozwala ona na szybką analizę wpisów na odwiedzanym blogu. Bez logowania dowiemy się o liczbie komentarzy i otrzymamy niezmiernie szczegółowe wykresy odnośnie opublikowanych wpisów przez autora bloga. 

Jeśli zaś zalogujemy się, wówczas  po wejściu na własny blog będziemy mogli wyświetlić znacznie więcej informacji. Dane wzbogacą się o informacje odnośnie wyświetleń czy adnotacji moderacji. Sumarycznie otrzymamy 12 wykresów i możliwość sortowania wszystkich wpisów na blogu. Po szczegóły odsyłam do pierwszego [wpisu blogowego odnośnie Licznika Blogowego](https://www.dobreprogramy.pl/djfoxer/Licznik-Blogowy-2017-niezbednik-blogera-ChromeOperaFirefox,81509.html). 



### Poprawiamy i ulepszamy

 
Dziękuję za aktywny wkład w rozwój wtyczki osobom, które zgłosiły wszelakie błędy i uwagi odnośnie Licznika Blogowego. Obecnie wersja 1.5 otrzymała kilka zmian i nowości w stosunku do pierwszego wydania. Oto krótkie podsumowanie tego co zmieniło się w przeciągu ostatnich dwóch tygodni (plus info, kto zgłosił bład):



  * udało się zmusić wtyczkę do pełnej współpracy z Firefoxem ([sgj](https://www.dobreprogramy.pl/sgj), [bravo](https://www.dobreprogramy.pl/bravo), [wojtekadams](https://www.dobreprogramy.pl/wojtekadams))


  * poprawka w przeliczaniu dni tygodnia ([Shaki81](https://www.dobreprogramy.pl/Shaki81))


  * poprawiono ikonę dodatku na Firefoxie


  * poprawka językowa &quot;liczba&quot; ([Saskatchewan](https://www.dobreprogramy.pl/Saskatchewan))


  * poprawka w działaniu wtyczki u osób bez aliasu w adresie bloga ([-Łukasz-](https://www.dobreprogramy.pl/221091,Lukasz,Uzytkownik.html)) [niestety, ze względu na koszmarnie długi czas certyfikacji wszelakich zmian w markecie Firefoxa, ten fix dostępy będzie w przeglądarce od Mozilli dopiero za kilka dni]





### Co dalej? Współpraca z Microsoft Edge i komentarze anonimowych użytkowników


Wtyczka ma jeszcze spory potencjał i będą powiały się kolejne nowości i oczywiście poprawki. W tym momencie zastanawiam się nad tym, aby w wykresach komentarze osób niezalogowanych sumować pod jednym tagiem jako anonimowy użytkownik.

Dodatkowo ze względu na to, iż wtyczka tworzona była w oparciu o API Chrome, można ją przeportować na dodatek do przeglądarki Edge od Microsoftu. W sumie już to zrobiłem po walce z dokumentacją od MS i działa ona u mnie wyśmienicie:



![desk](https://raw.githubusercontent.com/djfoer/djfoxer.github.io/master/_img/2017-7-4-_2_/g_-_608x405_-_-_81944x20170701155907_0.PNG



Niestety dodanie wtyczki do marketu Edga jest... niemalże niemożliwe obecnie. Osoby z kontem deweloperskim Windows muszą wysłać prośbę o aktywowanie możliwości dodawania pluginów do sklepu Edga. Takową prośbę wysłałem kilka tygodni temu... i cisza. Więc jeśli zobaczycie gdzieś wpis kapiący z ilości wtyczek do Edge, to wiedźcie, że zapewne wielu deweloperów chciałoby dodać swój dodatek, ale Microsoft utrudnia to jak tylko można.

Przy okazji dodam informację odnośnie publikacji aktualizacji do marketów z pluginami  do przeglądarek. Najszybciej aktualizacje wrzucane są do Chrome (kilka minut). W Operze czeka się dzień, max dwa, zaś w Firefoxie ostatnio trwało to prawie 1.5 tygodnia...

Mam nadzieję, że kolejne zmiany i poprawki usatysfakcjonują użytkowników Licznika Blogowego. Zapraszam zatem do korzystania z wtyczki i oczywiście jak zawsze do zgłaszania uwag i nowych pomysłów. 
