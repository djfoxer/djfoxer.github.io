---
layout:     post
title:      onEscapee - hit z AMIGI (w stylu Another World) za darmo na PC! + recka z ACS (98r.)
date:       2010-11-07 14:20:00
summary:    Dawno, dawno temuNa pewno wielu z Was swoja przygodę z komputerami, rozpoczynało z AMIGĄ. Moja historia również rozpoczęła się od Przyjaciółki. Pierwsza komunia, uzbierana kasa i kupno używanej A500 z masą gier  — PPiękne czasy. Właśnie niedawno robiąc porządki w piwnicy natknąłem się na kilka egzempl...
categories: windows gry hobby
---



Dawno, dawno temu

Na pewno wielu z Was swoja przygodę z komputerami, rozpoczynało z AMIGĄ. Moja historia również rozpoczęła się od Przyjaciółki. Pierwsza komunia, uzbierana kasa i kupno używanej A500 z masą gier :P

Piękne czasy. Właśnie niedawno robiąc porządki w piwnicy natknąłem się na kilka egzemplarzy starych gazet. Amiga Computer Studio, Magazyn Amiga, Top Secret, Commodore & Amiga, Świat Gier Komputerowych. Z łezką w oku przejrzałem pobieżnie kilka z nich. Moją uwagę przykuł ciąg artykułów z ACSa na temat przyszłości Amigi (rok 1999) oraz z ŚGK na temat piractwa (Piractwo? Stop!). Postaram się zamieścić może jakieś krótkie opracowania tych artykułów i jak spawa wygląda teraz. Ale ten wpis jest zupełnie o czym innym :)

Przeglądając ACSa 2/1998 natknąłem się na recenzje gry onEscapee. Pamiętam, że czytając wówczas recenzje, z rumieńcami na twarzy, w wyobraźni zagrywałem się w tą grę :) Jak na tamte czasy była niesamowita. No ale cóż, z racji posiadania A500 zostało mi jedynie pomarzyć o niej.



![desk](https://raw.githubusercontent.com/djfoxer/djfoxer.github.io/master/_img/2010-11-7-_193_/g_-_608x405_-_-_21362x20101106145039_3.jpg)






## Powrót do rzeczywistości



Po przeczytaniu kilku artykułów, postanowiłem trochę pogrzebać w necie o ACSie. Ku mojemu zdziwieniu, okazało się, iż gra onEscapee została udostępniona za darmo na pecety! Postanowiłem odświeżyć Wam tą grę. Dodałem również zdjęcie recenzji z mojego "archiwum";) Zapraszam....





## onEscapee



Recenzję z ACSa z '98r. możecie przeczytać poniżej (zdjęcie w wysokiej rozdzielczości).



![desk](https://raw.githubusercontent.com/djfoxer/djfoxer.github.io/master/_img/2010-11-7-_193_/g_-_608x405_-_-_21362x20101106141805_1.jpg)



Tutaj zamierzam w kilu zdaniach opisać jak widzę tą grę teraz, po ponad 12 latach od premiery. Na dole wpisu są ciekawe linki odnośnie gry onEscapee oraz jak pobrać pełna i legalną wersje na PC! Do dzieła!




## stOry so far...



Ok. Nie ma co się rozpisywać. Historia banalna jak na nasze czasy, kiedyś była porostu standardem :) Widać, iż zalatuje Another Wolrd. I to dość znacznie. To co rzuca się w oczy (uszy) nawet teraz, to świetna muzyka z intra. Jest ona na tym samym poziomie, w moim rankingu, co theme z intra z gry Cannon Fodder ("War has never been so much fun"). Ogólnie oprócz dobrej muzyki, ciężko coś napisać o intrze. Statek kosmiczny przylatuje, porywa kolesia. On się uwalnia, lecz budzi się po wypadku, na wysypisku śmieci. Od tej pory jesteś White, Daniel White.




## geNeza



Jak już wspomniałem, gra nawiązuje do Another World. Intro, klimat gry, sposób prowadzenia akcji. Jeśli Another World, to również Flashback. Aczkolwiek ta ostatnia gra, mogła bardziej przypominać zręcznościową grę. 

Zagadki mają czasami dość wysoki stopień skomplikowania. Ale może się zdarzyć tak, iż nie będziemy mieli zupełnego pojęcia co robić dalej i zatniemy się na dobre. Również przedmioty porozrzucane tu i ówdzie nie są często dobrze widoczne. 

Obecnie ciężko spotkać się z produkcjami z skokowym ekranem. Trzeba przyznać jednak, iż jeśli ktoś grał w Another Wolrd/Flashback będzie czuł się ja k w domu. Coś te gry maja w sobie, a opisywana gra onEscapee, ma w sobie wszystko co najlepsze z tych gier. 

Gra zdobyła dużo tytułów, m.in. Gry roku 1997, przyznanej przez Amiga Flame oraz Amiga Max. 




## opCje



W wersji pełnej, wydanej n PC, nie znajdziemy zbyt wielu opcji. Dlatego w tym akapicie omówię proces instalacji gry. W powiązanych dałem dwa linki skąd można ściągnąć, legalną i pełną wersję gry ([2] oraz [3]). Gra została udostępniona za darmo w pełnej wersji, jednakże link na stronie producenta już wygasł (buuuuuu). Na szczęście oba podane mirrory działają. UWAGA! Przed uruchomieniem gry, KONIECZNIE! należy odpalić oficjalny program aktualizujący grę - "Invictus LIVE!", który znajdziemy w menu start w folderze gry (onEscapee->nvictus LIVE!). Program ściągnie patcha 1.0.1, dzięki czemu będziemy mogli odpalić grę bez problemów (w moim przypadku gra prosiła wczśniej o klucz do gry). 




## grAfika i dźwięk



Jak już wspomniałem na początku, intro jest zrobione podobnie jak w Another World, a muzyka tworzy bardzo mroczny klimat, jeśli chcecie jej posłuchać, link do niej umieściłem na dole: [5]. Grafika jest rysowana i bardzo miła dla oka. Aczkolwiek widać ograniczenie w ilości zastosowanych kolorów. Również tła czasem są rozmyte. Grafika dla fana Another World, będzie powrotem do lat świetności Amigi;) Warto pamiętać, iż gra wyszła w 1997 roku, a odpalając ją teraz, nie odrzuca nas od monitora!  
Nie można zapomnieć, iż podobnie jak w Another Wolrd (znowuuu :P) śmierć bohatera jest pokazywana przez animacje, które są różne dla każdej ze śmierci. Animacja bohatera i przerywników jest na dość wysokim poziomie jak na tamte czasy. Ale i obecnie nie wywołuje grymasu na twarzy.
O muzyce w intrze nie będę już pisał kolejny raz, a podczas gry słyszymy spokojną linie melodyjną. Udźwiękowienie poza tym jest średnie. Nie można nic mu zarzucić, ale też nie  zrywa czapki z głów.



![desk](https://raw.githubusercontent.com/djfoxer/djfoxer.github.io/master/_img/2010-11-7-_193_/g_-_608x405_-_-_21362x20101106141805_2.jpg)






## waDy



Są:P Ale jak dla fana Another World nie są to wady duże. Jak zauważył autor oryginalnej recenzji, są momenty w których gra może zaciąć nas na dobre. Szczególnie w obecnych czasach, gdzie w grach "idziemy do przodu", może to odrzucić niektórych. Są zagadki, które ciężko nazwać logicznymi i wrzucono je na siłę, aby coś na danym ekranie było. Także elementy zręcznościowe momentami bardzo irytują (pokonywanie ruchomych pnączy na początku, gry nie jest proste ;) ).
Krótkość gry nie jest dużą wadą, jeśli spojrzymy na Another World, które dało się ukończyć w jeden wieczór, ta gra przyniesie nam dużo radości. No i jest za free!:) W linku [4] dodałem filmik z przejścia całej gry  (czas ok 2h).
Dość duża wadą jest sposób zapisu gry. Możemy zapisać grę w dowolnym momencie, ale po odczytaniu gry i tak znajdziemy się na początku danego ekranu. Więc jeśli przejdziesz pnącze na danym ekranie i zapiszesz grę to po odczytaniu stanu, zostaniesz umieszczony... na początku ekranu, przed pnączami :) A zatem wniosek: zapisujcie grę na początku ekranu :)




## wyMagania



Wówczas nie były duże, a obecnie gra pójdzie niemalże na każdym sprzęcie. Warto jednak zauważyć, iż recenzent ACS (Baron Jack - Jacek Pietruszczak), rekomenduje procesor 030 i wyżej, zaś do uruchomienia na PC zalecany jest co najmniej Pentium/AMD 200 Mhz lub więcej... Cóż nie od dziś wiadomo, że Amiga ma (miała?) bardziej wydajne podzespoły.  




## na Koniec



Gra jest świetna, wciągająca i w 100% darmowa. Ciężko wystawić teraz jakąś ocenę po tych ponad 12 latach, ale naprawdę, polecam tą grę, na pewno się nie zawiedziecie! W oryginalnej recenzji gra dostała 9/10 i po tym czasie można z całą pewnością rzec, iż ocena była zasłużona.  Dla starych Amigowców będzie na pewno miły powrót do dawnych lat, bez konieczności odpalania zakurzonej Przyjaciółki z piwnicy ;) A i nowi gracze z chęcią zobaczą "przy czym kiedyś się bawiono". Ja sam za czasów posiadania Amisi nie miałem możliwości odpalenia tej gry, więc z wielkim uśmiechem na twarzy zacznę przygodę z onEscapee.




## Pozdrawiam i życzę miłego grania.



PS.
Jak zauważyliście pewnie, w oryginalnej recenzji z ACSa, grę można było kupić za 29.95 GBP. Sprawdziłem i w tamtym czasie za funta trzeba było zapłacić ok. 5.70zł, czyli gra kosztowała ok. 170zł. To dużo jak na tamte czasy, nawet bardzo dużo. 




## POWIĄZANE



[1] [http://onescapee.invictus.hu/](http://onescapee.invictus.hu/) - oficjalna strona domowa gry onEscapee
[2] [http://www.brothersoft.com/games/onescapee.html](http://www.brothersoft.com/games/onescapee.html) - 1. link do ściągnięcia pełnej wersji gry
[3] [http://www.megaupload.com/?d=SIPT0NFG](http://www.megaupload.com/?d=SIPT0NFG) - 2. link do ściągnięcia pełnej wersji gry
[4] [http://www.youtube.com/watch?v=i_e-44NR-cc](http://www.youtube.com/watch?v=i_e-44NR-cc) - filmik z przejścia całej gry (wersja na Amigę)
[5] [http://www.youtube.com/watch?gl=US&hl=uk&v=MKn15M4u_6k](http://www.youtube.com/watch?gl=US&hl=uk&v=MKn15M4u_6k) - muzyka z intra
[6] [http://web.archive.org/web/19981206185952/http://www.cgs.com.pl/acs.htm](http://web.archive.org/web/19981206185952/http://www.cgs.com.pl/acs.htm) - strona Amiga Computer Studio z 1998r.
[7] [http://katalog.erd2.webd.pl/czasop/amigacs/index.html](http://katalog.erd2.webd.pl/czasop/amigacs/index.html) - okładki Amiga Computer Studio z lat 1996 -2001
[8] [http://pl.wikipedia.org/wiki/Amiga_Computer_Studio](http://pl.wikipedia.org/wiki/Amiga_Computer_Studio) - wiki o Amiga Computer Studio
[9] [http://www.anotherworld.fr/anotherworld_uk/index.htm](http://www.anotherworld.fr/anotherworld_uk/index.htm) - oficjalna strona Another World
