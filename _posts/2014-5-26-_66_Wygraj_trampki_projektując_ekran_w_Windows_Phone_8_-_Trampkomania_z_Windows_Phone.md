---
layout:     post
title:      Wygraj trampki projektując ekran w Windows Phone 8 - Trampkomania z Windows Phone
date:       2014-05-26 16:06:00
summary:    Konkursów i promocji związanych z Windows Phone w ostatnim czasie było i jest bardzo wiele. Ciągle można wygrać sprzęt w aplikacji Konkursy, dostępną w markecie Windows Phone. Aktywna jest również oferta dla nowych klientów, gdzie zgarnąć można 100zł i kilka niezłych gier od Gameleftu. Teraz przysze...
categories: oprogramowanie urządzenia mobilne inne
---



Konkursów i promocji związanych z Windows Phone w ostatnim czasie było i jest bardzo wiele. Ciągle można wygrać sprzęt w aplikacji [Konkursy](http://www.windowsphone.com/pl-pl/store/app/konkursy/1fa2f9a8-de8d-41c9-b7f1-1e3d28c09025), dostępną w markecie Windows Phone. Aktywna jest również oferta dla nowych klientów, gdzie zgarnąć można 100zł i kilka niezłych gier od Gameleftu. Teraz przyszedł czas na konkurs z naszego rodzimego podwórka, w którym nagrodą są... trampki!


![desk](https://raw.githubusercontent.com/djfoxer/djfoxer.github.io/master/_img/2014-5-26-_66_/g_-_608x405_-_-_54696x20140526145650_0.png)


Przyznaję, że pomysł na konkurs, a w sumie pomysł na nagrodę jest mocno  *odjechany* . Otóż każdy kto zakupił nową Lumię z Windows Phone 8 w okresie od 1 marca do 30 czerwca w ofercie Plusa lub Cyfrowego Polsatu może wziąć udział w nietuzinkowym konkursie. 

Osoby, które załapały się na warunki promocji powinny pobrać aplikację z marketu: [Trampkomania z Windows Phone](http://www.windowsphone.com/pl-pl/store/app/trampkomania-z-windows-phone/413bee38-f2cd-4f90-ab76-4c86416a7ffd) (dostępna dla posiadaczy Windows Phone 8 i 8.1). 

Teraz wystarczy poukładać kafelki na ekranie startowym wg własnego uznania, zrobić screena i przesłać na serwer konkursowy poprzez pobraną wcześniej aplikację. Tutaj zapewne osoby z Windows Phone 8.1 będą miały większe pole do popisu, dzięki możliwości umieszczenia tła na kafelkach. 


![desk](https://raw.githubusercontent.com/djfoxer/djfoxer.github.io/master/_img/2014-5-26-_66_/g_-_608x405_-_-_54696x20140526150135_0.png)


Do wygrania jest 630 (skojarzenie z Lumią 630, przypadek? nie sądzę...) par unikalnych trampek. Wzory na obuwiu wiąże się z ekranem startowym w Windows Phone. Kafelki wyglądają całkiem nieźle i mogą się podobać. Codziennie 18 szczęśliwców zostanie wybranych przez komisję konkursową. Jeden użytkownik będzie mógł dodać tylko jeden screen z ekranem startowym. Akcja trwa do końca czerwca.

Nagrody uszczęśliwią zapewne niejednego fana Windows Phone. Pomysł na konkurs (a głównie nagrody) jest nietuzinkowy. Trzeba przyznać, że Plus i Cyfrowy Polsat mieli świetny pomysł. Myślę, że zainteresowanie może być całkiem spore (oczywiście jak na konkurs dla wąskiego grona osób, które zakupiły u operatora nowy smartfon). Poniżej kilka wzorów trampek, jakie można zdobyć:




![desk](https://raw.githubusercontent.com/djfoxer/djfoxer.github.io/master/_img/2014-5-26-_66_/g_-_608x405_-_-_54696x20140526151242_0.png)



Więcej na stronie [Trampkomania z Windows Phone](http://www.trampkizwindows.pl/). Autor tego tekstu niestety nie łapie się na warunki konkursu i nie może wziąć udziału w tej promocji, życie... :( 