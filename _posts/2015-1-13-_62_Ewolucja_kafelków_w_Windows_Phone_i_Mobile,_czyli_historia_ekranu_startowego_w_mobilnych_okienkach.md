---
layout:     post
title:      Ewolucja kafelków w Windows Phone i Mobile, czyli historia ekranu startowego w mobilnych okienkach
date:       2015-01-13 17:18:00
summary:    Windows Phone to kafelki. Można je lubić lub nie, ale na pewno nie można przejść obok nich obojętnie. Mimo, iż każdy kojarzy ekran startowy z mobilnych okienek, to zapewne niewiele osób pamięta jak ewoluowały one od wersji 7.0, aż do obecnej formy z Windows 10 Mobile. Zapraszam zatem do artykułu, który przedstawi historię kafelka z mobilnego Windowsa. To na nim (i tylko na nim) właśnie się skupimy...
categories: oprogramowanie porady urządzenia mobilne
---



Windows Phone to kafelki. Można je lubić lub nie, ale na pewno nie można przejść obok nich obojętnie. Mimo, iż każdy kojarzy ekran startowy z mobilnych okienek, to zapewne niewiele osób pamięta jak ewoluowały one od wersji 7.0, aż do obecnej formy z Windows 10 Mobile. Zapraszam zatem do artykułu, który przedstawi historię kafelka z mobilnego Windowsa. To na nim (i tylko na nim) właśnie się skupimy w tym wpisie.


## TLTR

Obrazkowe streszczenie wpisu dla leniwych :D

![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20151202184750_0.jpg)




## Windows Phone 7.0 - początek i statyczne kafelki


Finalny Windows Phone 7.0 został wydany 21 listopada (w USA 8 października) 2010 roku. Wcześniejsze prezentacje  *następcy*  systemu Windows Mobile na targach Mobile World Congress w Barcelonie 15 lutego 2010 czy MIX 15 marca w Las Vegas, wywołały dość skrajne opinie.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111145129_0.png)


Z jednej strony Microsoft próbował zrewolucjonizować rynek urządzeń mobilnych, z drugiej strony interfejs był na tyle oryginalny, że mało kto mógł  *pokochać*  kafelki od  *pierwszego uruchomienia* .


> Jeśli ktoś powie, że Windows Phone 8.1 jest brzydki i ubogi, to znaczy, że siedział przez ostatnie lata pod kamieniem i nigdy nie widział  *gołego*  Windows Phone 7.0

![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111154920_0.jpg)


Ekran startowy w Windows Phone 7.0 prezentował się bardzo unikalnie, jak na ówczesne standardy mobilne. Na pierwszy plan wysuwały się kwadratowe kafelki. Reprezentowały one skróty do aplikacji, które były zainstalowane w systemie. Kafelek można było przenieść w inne miejsce lub odpiąć od ekranu. Nie było możliwości zmiany rozmiaru poszczególnego kafelka, otrzymaliśmy to znacznie później. Aplikacje tworzone przez deweloperów mogły mieć tylko jeden rozmiar (kwadrat), a także nie były dynamiczne. Programiści mogli jedynie zmienić tło lub dodać powiadomienie w postaci kółeczka z liczbą, w prawym górnym rogu aplikacji. 



![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111155159_0.png)


Dodajmy tutaj, że szerokie kafelki zarezerwowane były tylko dla aplikacji systemowych jak Kalendarz czy Zdjęcia lub dostarczanych przez producentów telefonów (np. HTC Hub). Jedynym większym dynamizmem na ekranie startowym odznaczał się kafelek z kontaktami, posiadał on zmieniające się małe kwadraciki, ze zdjęciami naszych znajomych. Oczywiście system posiadł notyfikacje liczbowe przy ikonach w kafelkach do wiadomości sms, połączeń czy wiadomości email. 


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111152644_0.jpg)


System pozwalał na zmianę kolorów kafelków na jeden, z co najmniej dziesięciu dostępnych z listy. Dodajmy, że niektóre sieci komórkowe dodawały własne kolory (T Mobile, Orange), zaś Nokia uzupełniła ten zbiór o własną  *odmianę*  niebieskiego.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111145629_0.jpg)


Warto zwrócić uwagę na czarny pasek po prawej stronie kafelków. Jedynym jego celem było prezentowanie ikonki strzałki, która pokazywała możliwość przesunięcia ekranu palcem, co owocowało pojawieniem się listy z aplikacjami. Z perspektywy czasu trzeba przyznać, że było to tylko zmarnowane miejsce na ekranie startowym, a zostało to zmienione dopiero przy okazji prezentacji następcy linii Windows Phone 7.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111145121_0.jpg)




Kafelki były dużym szokiem dla większości osób. Oryginalne, ale przez znaczną część osób uznawane za dziwaczne i stanowczo zbyt przekombinowane. Nie można było jednak odmówić im unikalności i wyśmienitego przystosowania pod ekrany dotykowe i obsługę palcem. Sam Microsoft trzeba pochwalić za odwagę i rozpoczęcie  *mody*  na interfejs Metro (nazwa zmieniona później na Modern, ze względu na zawirowania prawne).


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111145113_0.jpg)


Dodam jeszcze od siebie, iż w połowie roku 2011 stałem się posiadaczem LG E900 z Windows Phone 7.0. Przyznaje, że system wywarł na mnie całkiem pozytywne wrażenie. Po szczegóły zapraszam do archiwalnego tekstu z 2011 roku:  [Windows Phone 7 w LG E900](http://www.dobreprogramy.pl/djfoxer/Windows-Phone-7-w-LG-E900,26695.html).


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111150900_0.jpg)

Mimo skrajnych opinii, z przewagą tych negatywnych, Redmond stał twardo za nowym interfejsem. Zaowocowało to kolejnymi udoskonaleniami, które przyszły wraz z rewolucją, która nazywała się...


## Windows Phone 7.5 - rewolucja i dynamizm

W lutym 2011 roku na Mobile World Congress Steve Ballmer ogłosił wydanie nowej aktualizacji do Windows Phone, o kodowej nazwie Mango. Wersja 7.5 (zwana również 7.1 od strony deweloperów) wnosiła olbrzymie zmiany i nowości, a wersja finalna ujrzała światło dzienne we wrześniu 2011 roku.

![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111161025_0.jpg)

Można śmiało powiedzieć, że ta wersja mobilnych okienek powinna być finalnym systemem, jaki został zaprezentowany końcowemu klientowi (co tu dużo mówić, wystarczy dodać, że dopiero aktualizacja NoDo do 7.0 dodawała funkcję kopiuj-wklej). Wiele założeń, zaprezentowanych w Windows Phone 7.5, stało się filarami mobilnego systemu po dziś dzień (multitasking, live tiles, integracje z zewnętrznymi usługami i inne, a także olbrzymie zmiany od strony deweloperów). Po więcej szczegółów zapraszam do mojego archiwalnego wpisu: [Windows Phone 7.5 Mango - (R)EWOLUCJA?](http://www.dobreprogramy.pl/djfoxer/Windows-Phone-7.5-Mango-REWOLUCJA,28224.html).


> Wydanie Windows Phone 7.5 pokazało, że Windows Phone 7.0 był wersją beta systemu mobilnego, a jego użytkownicy darmowymi testerami

![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111161023_0.jpg)




Od strony kafelków, Mango wprowadziło tzw. live tile, czyli dynamiczny kafelek. Od tej pory kafelki mogły mieć dwie strony, a obracaniu się towarzyszyła animacja. Deweloperzy mogli oprogramować obie strony kwadratu: z jednej strony była dostępna przestrzeń na grafikę i notyfikację, a z drugiej miejsce na tekst. Również standardowe aplikacje, jak Zdjęcia czy Kontakty otrzymały nowe, świeższe animacje na ekranie startowym.

![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111161026_0.png)


Tak niewielka, jak się może wydawać zmiana, wprowadziła ekran startowy w zupełnie nowy wymiar. Od premiery Mango strona główna Windows Phone z kafelkami stała się bardziej żywa i dynamiczna.

[youtube=https://www.youtube.com/watch?v=5xaGY_sm3z8]



## Windows Phone 7.8 - małe, duże zmiany

Wersja 7.8 była ostatnią dużą aktualizacją do Windows Phone z linii 7. Wydana w styczniu 2013 roku nie wprowadzała rewolucyjnych zmian, ale znacząco  *doszlifowała*  ekran startowy. Stał się on podobny do tego, jaki został zaprezentowany w systemie Windows Phone 8.0.


> Windows Phone 7.8 stał się pożegnalnym prezentem od Microsoftu dla użytkowników starej wersji systemu z linii 7


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111162523_0.jpg)


Dodajmy, że mimo kosmetycznym nowościom, 7.8 był niezmiernie pożądany przez użytkowników starych mobilnych okienek. Przez co takie wpisy, jak [Windows Phone 7.8 - aktualizacja oficjalnie dostępne dla wszystkich urządzeń](http://www.dobreprogramy.pl/djfoxer/Windows-Phone-7.8-aktualizacja-oficjalnie-dostepne-dla-wszystkich-urzadzen,38946.html) były niezmiernie popularne w sieci.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111162526_0.jpg)


Dlaczego ta aktualizacja była tak ciekawa? Otóż Wprowadzała ona część nowości jakie dostępne były w Windows Phone 8.0 w kwestii ekranu startowego. Od tego momentu rozmiar każdego kafelka mógł być zmieniony na mały, średni (oba kwadraty) lub duży (szeroki prostokąt). Dodajmy że mały i duży kafelek był statyczny (w aplikacjach pisanych przez zewnętrznych deweloperów).


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111164927_0.png)


Dodatkowo kafelki stały się nieznacznie większe, dzięki usunięciu z prawej strony czarnego paska ze strzałką. Sama strzałka zaś wylądowała na dole ekranu, tuż pod kafelkami.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111162534_0.png)


Przy okazji liczba kolorów kafli wzrosła do co najmniej 20.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111164459_0.png)




## Windows Phone 8.0 - czas na nową jakość


Windows Phone 8.0, zaprezentowany 29 października 2012 roku,  to znaczny krok ku stworzeniu jeszcze ciekawszego, atrakcyjniejszego i nowoczesnego systemu mobilnego. Wersja ta całkowicie porzuciła stare jądro CE i przeszła na nowe NT. Niestety Microsoft nie zapewnił możliwości aktualizacji do wersji 8.0 posiadaczom starego systemu Windows Phone 7. 

Nowości i zmian było bardzo dużo: nowy core, nowy Internet Explorer, ulepszony multitasking, kącik dziecięcy, nowy ekran startowy, Data Sense, kopia zapasowa, nowe rozdzielczości ekranów i inne.


> Windows Phone 8.0 od strony użytkownika jest ewolucją, ale od strony samego jądra systemu to rewolucja, której ofiarami byli użytkownicy Windows Phone 7


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111162530_0.png)


Nowy system dodał, podobnie jak w przypadku 7.8, trzy rozmiary kafelków, usunął boczny pasek z ikoną i dodał nowe kolory. Dodatkowo programiści otrzymali możliwość tworzenia nowych dynamicznych kafli. Same kafle stały się na tyle unikalne, iż Microsoft postanowił zaimplementować je w desktopowej wersji Windows 8 (z różnym skutkiem, ale to już wpis na inną okazję).


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112183210_0.png)


Pierwszym typem są nowe statyczne kafelki, które mogą przyjmować różną treść w zależności od rozmiaru:


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111170846_0.png)


Windows Phone 8.0 dodał także dynamiczne, dwustronne kafelki, które posiadają różną treść w zależności od wybranego rozmiaru:


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111170849_0.png)


Ostatnia nowość to kafelki cykliczne, które przewijają grafiki (max. 9):


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150111170855_0.png)



Windows Phone 8.0 został rozszerzony również o szereg opcji ułatwiających obsługę smartfonu. Jedną z takich funkcji jest wysoki kontrast, który zyskał sobie grono wielbicieli, ze względu na wpływ tej opcji na wygląd kafelków. Efekt takiej transformacji można obejrzeć poniżej:

 
![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112190457_0.png)


Sam Windows Phone 8.0 otrzymał jeszcze trzy zbiorcze aktualizacje GDR1, GDR2 i GDR3, jednakże żadna z nich nie wpłynęła znacząco na nasz przedmiot zainteresowania jakim są kafelki. Ale największe zmiany miały dopiero nadejść z premierą...


## Windows Phone 8.1 - i świat [kafelków] staje się piękniejszy

Czerwiec 2014 dla wielu osób związany był z wakacjami, sesją egzaminacyjną i... udostępnianiem Windows Phone 8.1. Najnowszy mobilny system od Microsoftu był olbrzymim skokiem, który porównać można do wydania wersji 7.5. 


> Olbrzymia ilość zmian w Windows Phone 8.1 od strony użytkownika,  pozwoliła mobilnemu Windowsowi zdobyć szersze zainteresowanie wśród klientów


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112230600_0.jpg)


Wersja 8.1 dodała ogromną ilość nowości i zmian, które dały olbrzymiego  *kopa*  mobilnemu systemowi z Redmond. Wprowadzono możliwość tworzenia aplikacji działających zarówno na Windows Phone 8.1, jak i na Windows 8.1. System zyskał asystentkę głosową Cortanę, długo oczekiwane Centrum akcji i niezależną regulacje głośności, klawiaturę Word Flow, odświeżony Internet Explorer, nowy Kalendarz, aktualizację systemowych aplikacji poprzez market, menadżer plików oraz wiele, wiele innych pomniejszych ulepszeń i nowości.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112231008_0.jpg)


Z perspektywy ekranu startowego, a dokładniej kafelków, doczekaliśmy się dwóch dużych zmian. 


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112230602_0.jpeg)


Pierwszą z nich była możliwość zwiększenia ilości wyświetlanych kolumn. Jednym przełącznikiem użytkownik mógł dodać dodatkową, trzecią kolumnę na ekranie startowym. Funkcja dostępna jest dla każdego smartfonu, bez względu na rozmiar wyświetlacza czy ilość pamięci (chyba, że mamy phablet, tzw.  *deskę do krojenia* , o 6-calach, wówczas mamy zawsze 3 kolumny kafelków).



![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112230607_0.jpg)


Oczywiście drugą zmianą była możliwość dodania tła do kafelków. Ekran startowy zyskał olbrzymią świeżość dzięki tej opcji. Tło okazało się strzałem w dziesiątkę, mała opcja sprawiła, że kafelki nabrały ciekawszego i bardziej osobistego charakteru. 


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112230601_0.jpg)


Ciężko jest rozpisywać się w tej kwestii. Personalizacja ekranu startowego w Windows Phone 8.1 była znacząca, w porównaniu do wcześniejszych wydań sytemu.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150112230604_0.jpg)


Wersja 8.1 znacząco przyczyniła się do zaistnienia Windows Phone, jako realnej alternatywy do Androida i iOS.


## Windows Phone 8.1 Update 1 (GDR1) - czas na porządki

Aktualizacja 1 do Windows Phone 8.1 można było już pobrać na początku sierpnia ubiegłego roku (jest to także ostatnia, oficjalna aktualizacja). Duże zmiany można było zaobserwować w Internet Explorerze (udoskonalenie wyświetlania mobilnych wersji stron www), a także dodano m. in. opcję tworzenia folderów na ekranie startowym. Wersja to dodaje również nowe animacje do kafelka Sklepu.


> Pierwsza aktualizacja do Windows Phone 8.1 znacznie podniosła jakość wyświetlanych stron w mobilnym IE

![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150113003256_0.jpg)




W prosty sposób, za pomocą przeciągania ikon, otrzymaliśmy  możliwość grupowania kafelków. Zbiorczy kafelek ma trzy rozmiary i jest edytowany bezpośrednio z ekranu startowego. 

[youtube=https://www.youtube.com/watch?v=gs_fgSs_we4]


Można śmiało powiedzieć, że Windows Phone 8.1 Update 1 uporządkował nasze kran startowy. 


## Windows Phone 10 - co czeka nas w przyszłości?



### Wpis została zaktualizowany po premierze Windows 10 Mobile, patrz niżej


Co dalej? Coraz więcej wskazuje na to, iż już [w najbliższych tygodniach](http://www.dobreprogramy.pl/Testowa-wersja-Windows-Phone-10-juz-w-tym-miesiacu,News,60279.html) będziemy mogli otrzymać wczesny dostęp do testowej wersji Windows 10 na urządzenia mobilne. 

Oficjalnie nie mamy żadnych potwierdzonych informacji, jak będzie wyglądać i co będzie oferował nowy mobilny Windows. Od strony ekranu startowego wiele osób spodziewa się, iż dostaniemy nowy kafelek (duży kwadrat), na wzór tego, jaki istnieje w Windows 8.1.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150113003425_0.png)


Reszta przecieków jest na tyle mało wiarygodna, że nawet nie mamy co zbytnio tutaj się o tym rozwodzić. Zostawiam Was zatem z kilkoma grafikami konceptowymi z Windows 10 na urządzenia mobilne. W przyszłości wpis będzie aktualizowany, o kolejne nowości ze świata kafelków. Zatem, do zobaczenia!


 
![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20150113004651_0.jpg)







## Update 02.12.2015



## Windows 10 Mobile - rewolucja



![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20151202190105_0.jpg)

Premiera Windows 10 Mobile nadeszła i śmiało można powiedzieć, że Windows 10 Mobile zmienił bardzo dużo w kwestii ekranu startowego. Od tej pory możemy dodatkowo ustawić grafikę jako tło, na którym będą znajdowały się kafelki. Samym kafelkom, oprócz koloru, można ustawić także w takim przypadku przezroczystość (a nawet sprawić, aby były całkowicie przezroczyste).


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20151202183600_0.png)


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20151202185444_0.jpg)


Cieszy także to, że system otrzymał możliwość podejrzenia wyników ustawień, jakie zaaplikujemy na ekran startowy. Zwiększyła się także ilość kolorów, jakie można wybrać jak wiodący kolor.
Odświeżono także ikony statusu telefonu, u góry ekranu. Całość wygląda jeszcze bardziej czysto i schludnie.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20151202185445_0.jpg)




Jednakże dostaliśmy nowy "ficzer" - tryb Continuum, który pozwala na podłączenie telefonu do TV. Dzięki temu możemy pracować z telefonem na dużym ekranie, z myszką i klawiaturą. Niczym z pełnoprawnym Windowsem 10. Tutaj kafelki wyglądają identycznie, jak na telefonie, ale w większej skali.


![desk](https://raw.githubusercontent.com/djfoxer/djfoxer.github.io/master/_img/2015-1-13-_62_/g_-_608x405_-_-_60258x20151202190107_0.jpg)


Windows 10 Mobile nie przyniósł (jeszcze?) nowe go rozmiaru kafelka, ale jest sporym krokiem na przód w ewolucji ekranu startowego mobilnego Windowsa. Sam tryb Continuum jest olbrzymim krokiem na przód, podobnie jak cały system Windows 10 Mobile.


