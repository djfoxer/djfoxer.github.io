---
layout:     post
title:      The Humble Introversion Bundle
date:       2011-12-02 00:50:00
summary:    Ruszyła kolejna edycja Humble Inde Bundle (http://www.humblebundle.com/) , czyli akcji w której można zdobyć kilka gier za dowolną kwotę. To kupujący decyduje ile dostaną developerzy, czy organizacje charytatywne!The Humble Introversion BundleObecnie do końca 6 grudnia można nabyć gry od Introversio...
categories: windows linux gry
---



Ruszyła kolejna edycja Humble Inde Bundle ([http://www.humblebundle.com/](http://www.humblebundle.com/)) , czyli akcji w której można zdobyć kilka gier za dowolną kwotę. To kupujący decyduje ile dostaną developerzy, czy organizacje charytatywne!



![desk](https://raw.githubusercontent.com/djfoer/djfoxer.github.io/master/_img/2011-12-2-_158_/g_-_608x405_-_-_29110x20111201223959_1.jpg






## The Humble Introversion Bundle



Obecnie do końca 6 grudnia można nabyć gry od Introversion Software. Jak nic idealny prezent na Mikołajki ;) Czy to dla siebie, czy jako prezent komuś:)

Warto zaznaczyć, iż w tej paczce, gry są bardzo wymagające, jeśli chodzi o czas jaki należy przy nich spędzić. To nie są jakieś proste strzelanki:) Każda z pozycji, może wciągnąć na długie zimowe wieczory i nie odpuścić, nawet na wiosnę :P A zatem, oto krótki opis tego, co znajdziemy w Humble Introversion Bundle. Zapraszam!




## Uplink



Ocena na metacritic: 75



![desk](https://raw.githubusercontent.com/djfoer/djfoxer.github.io/master/_img/2011-12-2-_158_/g_-_608x405_-_-_29110x20111201231558_2.jpg



Nie będę nikogo oszukiwał. Kupiłem tą paczkę jedynie dla tej gry. Uplink został wydany w 2001 roku, ale nie ma to znaczenia. Gra nie zestarzała się, a wręcz nawet zyskała na atrakcyjności, dzięki boomowi na gry indie. Uplink mógłby równie dobrze wyjść w tym roku i stać się hitem.

Czym jest Uplink? To gra logiczno-srategiczna. Jesteśmy hackerem, który włamuje się na zlecenia w różne miejsca. Celem jest wykradzenie danych, fałszywe przelewy, łamanie zabezpieczeń, sabotaże, szantaże itp. Wydaje się tandetne, proste, mało odkrywcze i nieciekawe? Oooo to  błąd, który może kosztować tym, iż nigdy nie zagracie w jedną z bardziej oryginalnych, niesamowicie wciągających i rewelacyjnie zaprojektowanych gier.

Tu nie ma miejsca ma jakieś efekty 3D, zbędne świecidełka rozpraszające rozgrywkę. Otrzymujemy za to interface systemu, z którego dokonujemy włamań. Już od uruchomienia gry, można poczuć się jak ktoś, kto faktycznie działa w hakerskim światku (Znajomy jak zobaczył grę pierwszy raz, spytał się, czy faktycznie nie robimy tu jakiś włamań :D). Otrzymujemy złudzenie niemalże idealne. Dodatkowo soundtrack niesamowicie uprzyjemnia radość z gry, jest transparentny, ale jednocześnie dodaje grze ciekawej atmosfery.

Uplink to system, z którego dokonujemy włamań. Łączymy się przez kilka serwerów, aby nie być namierzonym. Kupujemy software niezbędny do łamania haseł itp. Ulepszamy sprzęt by móc szybciej i efektywniej włamywać się do komputerów. Jako freelancer w świecie hakerów, otrzymujemy zlecenia przez maila. Im dalej tym nasza reputacja rośnie, a zadania są coraz ciekawsze.

Gorąco polecam tą grę, zarówno dla osób, które nigdy nie miały styczności z nią, dzięki czemu poznają jedną z bardziej ciekawych gier, ale i i dla tych co już grali jako przypomnienie rewelacyjnego tytułu.

Idealny przykład na to, jak komputerowa rozrywka może stworzyć świat przedstawiony, który ciężko odróżnić od rzeczywistości. Nie trzeba wyszukanych efektów 3D i tekstur ostrych niczym brzytwa. Zagrajcie i przekonajcie się, jak łatwo uledz magi gry Uplink.

Gra wydaje się z początku trudna, ale dzięki świetnemu tutorialowi szybko wejdziemy w świat Uplinka. Gameplay zamieszczony poniżej, prezentuje kawałek rozgrywki. Gra jest genialna. Można o niej pisać jedynie w superlatywach!

Do gry powstało wiele modów, tutoriali, a nawet rozszerzenia umożliwiające grę online!




## Polecam!



Zajawka:
[youtube=http://www.youtube.com/watch?v=pSasSTni5lI]

Gameplay:
[youtube=http://www.youtube.com/watch?v=bhS-7jxBgXQ]




## Defcon



Ocena na metacritic: 84

Kolejna gra jest niesamowicie oryginalną strategią w czasie rzeczywistym. Inteface składa się z mapy świata. Stajemy się przywódcą kraju, który posiada rozbudowaną armię, a także broń atomową. Z poziomu mapy taktycznej decydujemy o rozmieszczeniu jednostek, planie działania itp. 

Gra podzielona jest na 5 etapów defcon (Defense Condition). Najniższy defcon (5) to poziom, na którym gracze nie podejmują żadnych działań niszczycielskich. Ostatni etap (1) określa możliwość użycia wszelkich działań (łączenie z użyciem broni atomowej), w celu zniszczenia przeciwnika. 

Multiplayer w Defcon odgrywa ważna role. Możliwość zagrania z żywym przeciwnikiem, tworzenie sojuszy przeciwko innym państwom i niezliczone strategie, powodują, iż jest to gra na miesiące. Gra, która wciągnie każdego fana strategii.

W Defcon przez całą grę widzimy mapę taktyczną. To na niej będziemy obserwować wystrzeliwane rakiety, rozmieszczać jednostki, niszczyć terytorium wroga. Zarówno gameplay, jak i oprawa audiowizualna, kojarzą się z filmami wojennymi, gdzie  na mapie przedstawiane są działania wojenne.



[youtube=http://www.youtube.com/watch?v=UE8tJ5d2FJE]







## Darwinia



Ocena na metacritic: 84


Darwinia, pokazuje jak wielki potencjał drzemie w Introversion. Gra jest stategią z elementami zręcznościowymi. 

Niektórzy porównują ją do Cannon Foddera, czy Laser Squada, jednakże gameplay został bardzo rozbudowany. Posiadamy kilka jednostek o różnej funkcji. Misje są dość zróżnicowane.

Elementem rzucającym się w oczy jest oprawa audiowizualna. Grafika przypomina stare gry z lat 80tych. Kanciasta, z wieloma uproszczeniami, co czyni rozgrywkę bardzo łatwą w zorientowaniu się w zasadach rządzących światem. Całość przypomina połączenie świata z Tronu ze światem z Cannon Fodder.

Będąc w tym temacie. Fabuła jak na taką grę jest dość ciekawa (w porównaniu z tytułami dostępnymi obecnie) i jednocześnie tłumaczy ona zarówno specyficzną oprawę graficzną jak i cel gry. Akcja dzieje się w komputerze naukowca, gdzie jego podopieczni (Darwinianie) są atakowanie przez złośliwe wirusy.

W Darwinie gra się bardzo przyjemnie. Polecam :)

[youtube=http://www.youtube.com/watch?v=VIfUwaGseaM]




## Multiwinia



Ocena na metacritic: 76

Rozwinięcie pomysłu z oryginału (Darwinia), jednakże w tym przypadku, gra nastawiona jest na rozgrywkę z żywym graczem (lub komputerem w ramach treningu). Wiele nowych trybów stworzonych specjalnie do potyczek w sieci i udoskonalona rozgrywka, sprawiają, że Multiwinia jest pozycją  godną zagrania. 

[youtube=http://www.youtube.com/watch?v=INYBHqRqGY0]

Płacąc powyżej średniej otrzymujemy:




## Aquaria



Ocena na metacritic: 82

Wielokrotnie nagradzana gra platformowa. Piękna oprawa graficzna przypomina grę Braid. W Aquarii sterujemy postacią, która szuka odpowiedzi na pytania o to kim jest, jaki jest jej cel w życiu. Jest to zarówno gra zręcznościowa jak i małe dzieło sztuki. 

Bohaterka, na początku bezbronna, walczy i zmienia otaczający świat za pomocą głosu. Gra jest bardzo oryginalna i dla wielu osób okaże się najciekawszą pozycją z paczki:)

[youtube=http://www.youtube.com/watch?v=KI_MBagHfGc]




## Crayon Physics Deluxe



Ocena na metacritic: 79

Obsypana nagrodami gra logiczna, dostępna już w [Humble Bundle 3](http://www.dobreprogramy.pl/djfoxer/The-Humble-Indie-Bundle,26988.html)

[youtube=http://www.youtube.com/watch?v=euqfJKQcUJM]




## Dungeons of Dredmor



Ocena na metacritic: 81

Ostatni dodatek to gra RPG, z gatunku Rogue ([http://en.wikipedia.org/wiki/Rogue_(video_game)](http://en.wikipedia.org/wiki/Rogue_(video_game))), czyli trudna, posiadająca losowo generowane lochy, nie nastawiona na grafikę (aczkolwiek nie jest ona w tym przypadku zła, a i muzyka cieszy ucho!).

Dungeons of Dredmor nastawia się na humor. Poczynając od wyglądu bohatera, a na zadaniach kończąc. Nie jest to gra dla każdego, nie ma co liczyć na siekankę w stylu Diablo :)

[youtube=http://www.youtube.com/watch?v=YUfcD-rwN3M]


Gorąco zachęcam do zakupu The Humble Introversion Bundle. 


 * Dziękuję i Pozdrawiam* 

Dodatkowo z paczką otrzymujemy:
- Subversion City Generator - demo generatora miasta
- Voxel Destruction Prototype - demko silnika od destrukcji otoczenia
- kody źródłowe do: Darwinia, Multiwinia, DEFCON i Uplink.
