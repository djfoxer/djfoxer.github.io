---
layout:     post
title:      WP7.5 - &quot;złe&quot; aplikacje
date:       2011-12-28 20:48:00
summary:    Coraz więcej osób ma smartfony z Windows Phone 7.5, warto zatem przyjrzeć się aplikacjom spoza Marketplace. Jest ich całkiem sporo, a w tym wpisie chciałbym poruszyć te, najbardziej użyteczne na początek zabawy z odblokowanym systemem Windows Phone 7.5. Jeśli nie boicie się rózgi od Mikołaja w nastę...
categories: sprzęt porady urządzenia mobilne
---



Coraz więcej osób ma smartfony z Windows Phone 7.5, warto zatem przyjrzeć się aplikacjom spoza Marketplace. Jest ich całkiem sporo, a w tym wpisie chciałbym poruszyć te, najbardziej użyteczne na początek zabawy z odblokowanym systemem Windows Phone 7.5. Jeśli nie boicie się rózgi od Mikołaja w następne Święta (za instalacje &quot;złych&quot; aplikacji), zapraszam do wpisu :)



## Co będzie nam potrzebne do zabawy?




W celu instalacji aplikacji spoza oficjalnego źródła jakim jest Marketplace, należy mieć:



### 1. Odblokowany telefon (wystarczy developersko)



Aby to zrobić oficjalnie musimy być posiadaczami jednej z opcji:


  * płatne konto na AppHubie ($ 99)



  * płatny token do ChevronWP7 ($ 9)


Oczywiście byłoby to zbyt piękne gdyby, nie znaleźli się ludzie, którym ten stan rzeczy by nie odpowiadał. A zatem się znaleźli :) Smartfon z Windows Phone 7.5 można odblokować za darmo, poprzez udostępnioną aplikację, którą chętni z pewnością znajdą. Działa oficjalnie na urządzeniach Samsunga. Jeśli jesteście posiadaczami modelu LG (jak osoba, piszące ten post), nie musicie nic robić :D MS i LG dostarczyło zainstalowaną już, w prezencie, aplikację MFG. Za jej pomocą, bez zbędnych narzędzi w kilka minut, odblokujecie telefon. 

(Wcześniej pisałem, iż kod  *##782#*  pozwala stwierdzić, czy urządzenie jest odblokowane. Okazuje się, że nie wszędzie to dział, a poza tym są przesłanki, że może to być komunikat o... karcie SIM :) Postanowiłem zatem usunąć ten fragment tekstu)



### 2. Windows Phone SDK 7.1

 

Jeśli planujemy wrzucać na telefon aplikacje w formie plików xap, należy ściągnąć najnowsze SDK do Windows Phone.



### 3. Windows Phone Power Tools 

 

Jest wiele aplikacji do wrzucania plików xap na smartfona. Windows Phone Power Tools przypadł mi do gustu, ze względu na to, iż zawsze działa z moim LG. Czasem wrzucanie z poziomu Visual Studio, z dziwnych powodów, nie zwraca błędów i nie wrzuca aplikacji :)



![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228193251_0.png)



Otrzymujemy szybkie narzędzie do instalacji/aktualizacji/usuwania aplikacji. Dodatkowo mamy możliwość przeglądania danych z IsolatedStorage (danych przechowywanych przez aplikacje w smartfonie).



![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228193334_0.png)




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228193452_0.png)





### 4. Zune

 

Wiedzą o tym wszyscy, ale warto napisać. Bez Zune, czyli pośrednika pomiędzy urządzeniem z WP, nie zainstalujemy nic. Czy to przez Windows Phone Power Tools, czy Visual Studio. Należy pamiętać też o odblokowaniu telefonu (przesunięciu tapety w gorę) przed jakąkolwiek instalacją.

Zatem mamy wszystko co jest potrzebne do wgrania aplikacji spoza Marketplace. Oto co ciekawsze na początek. Zapraszam! :)



## &quot;Aplikacje skazane na banicję&quot;





### Screen Capturer



Nazwa mówi sama za siebie, aplikacja do robienia screenów. Działa płynnie, bez żadnych problemów. Uruchamiamy ją poprzez wciśniecie jednego guzika. Od tej pory przycisk odpowiedzialny za robienie zdjęć, tworzy zrzuty ekranu. 



![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228194713_0.png)




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228195842_0.png)



Wyniki prezentują się rewelacyjnie. Screeny zapisywane są jako zwykłe zdjęcia. Sami możecie zobaczyć efekty, gdyż zrzuty ekranu do tego wpisu zrobiłem, przy użyciu tej aplikacji.
Szkoda, że nie było jej od początku, jest to jedno z tych narzędzi, bez którego ciężko się już obyć. Nie wyobrażam sobie robienia zdjęć smartofnu (przyzwyczaja się człowiek do dobrego :P) przy pomocy aparatu cyfrowego. Gorąco polecam!



### Advanced Configuration Tool

 

Kolejna aplikacji z tych &quot;must have&quot;. Dzięki niej możemy zmieniać kolor kafelków na dowolny (wybierając z pokaźnej listy zdefiniowanych kolorów, bądź wybrać własny). 




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228200539_0.png)




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228200559_0.png)



Mamy możliwość wybrania dźwięku dla KAŻDEGO systemowego zdarzenia oraz zmianę ikon dla standardowych kafelków. Ale nie tylko to!



![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228200610_0.png)




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228200539_0.png)



Dodatkowo udostępniono kilka ukrytych opcji (screen &quot;Tweaks&quot;), które możemy zmienić.
Aplikacja warta polecania, już za możliwości zmiany kolorystyki! Warto zainstalować.



### Mango Battery Status (Poziom baterii)



Bardzo ciekawą aplikacją jest program Mango Battery Status (aplikacja jest całkowicie spolszczona, a jej nazwa w polskich systemach to Poziom baterii). Umożliwia ona nam monitorowanie zużycia bateria, a także pokazuje poziom naładowania w postaci kafelka. Otrzymujemy możliwość przejrzenia suchych statystyki, wykresów itp.




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228202532_0.png)




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228202546_0.png)



Ciekawą opcją jest widok aktualnych procesów i zużycia pamięci w systemie. 



### BAZAAR



Ostatnią aplikacją jest BAZAAR. Program kreuje się na alternatywny Marketplace, gdzie będą dostępne aplikacje spoza oficjalnego źródła od Microsoftu. Nie będzie to źródło pirackiego oprogramowania, a raczej jako zbiór wartościowych aplikacji niedostępnych w Marketplace. Od strony graficznej bardzo przypomina oryginalną aplikację.



![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228203019_0.png)




![desk](https://raw.githubusercontent.com/djfoxer/djfoxer.github.io/master/_img/2011-12-28-_155_/g_-_608x405_-_-_29541x20111228203033_0.png)



Obecnie dostępna wersja beta, pozwala na przejrzenie jak działać będzie BAZAAR. Nie można jeszcze ściągać za jego pomocą oprogramowania, ale jak obiecują developerzy, w kolejnej wersji będzie już tak możliwość. Warto zainteresować się  tą aplikacją, gdyż w przyszłości może stać się ona ciekawym źródłem alternatywnego oprogramowania.




## Na koniec



Mam nadzieję, że wpis okaże się przydatny i znajdą się osoby zainteresowane kolejną częścią. A jest co opisywać, gdyż aplikacji wartych uwagi, jest bardzo dużo.

Pozdrawiam.