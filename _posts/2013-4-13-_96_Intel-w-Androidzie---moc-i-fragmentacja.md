---
layout:     post
title:      Intel w Androidzie - moc i fragmentacja
date:       2013-04-13 18:15:00
summary:    Pierwsze wrażenia po dostaniu ZTE Grand X IN  były bardzo pozytywne. Procesor Intela na Androidzie wydawał się rewelacyjnym pomysłem. Jak to jednak wyszło w praktyce? Zapraszam do opisu kolejnych chwil spędzonych z nowym smartfonem od ZTE z Atomem.Intel i Android - ponadprzeciętna wydajność  W ZTE Grand X IN zastosowano procesor Intel Atom Z2460 oparty na architekturze x86 znanej z PC. Posiada on ...
categories: sprzęt urządzenia mobilne
slug: Intel-w-Androidzie-moc-i-fragmentacja,40608.html
---



Pierwsze wrażenia po dostaniu [ZTE Grand X IN](http://www.dobreprogramy.pl/djfoxer/ZTE-Grand-X-IN-zaskakuje-juz-na-samym-poczatku,40532.html#komentarz_1147377)  były bardzo pozytywne. Procesor Intela na Androidzie wydawał się rewelacyjnym pomysłem. Jak to jednak wyszło w praktyce? Zapraszam do opisu kolejnych chwil spędzonych z nowym smartfonem od ZTE z Atomem.


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413171807_0.jpg)



## Intel i Android - ponadprzeciętna wydajność
  

W ZTE Grand X IN zastosowano procesor Intel Atom Z2460 oparty na architekturze x86 znanej z PC. Posiada on jeden rdzeń taktowany zegarem 1.6 GHz. Dzięki zastosowanej technologii Hyper-Threading, Android widzi go jako dwurdzeniowy. System pozwala na dostosowanie taktowania zegara do naszych potrzeb (domyślnie jest to 600 MHz - najmniejsza wartość).


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_288x192_-_-_40608x20130413171858_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_288x192_-_-_40608x20130413171850_0.png)



### System


W testach Intel wypada dobrze. Jak zauważył mordzio, jest on tylko nieznacznie słabszy w teście od Google Nexus 7, który posiada aż czterordzeniowy procesor NVIDIA Tegra 3 z zegarem 1.2 GHz! System 4.0.4 działa na nim świetnie i nie ma powodów do narzekań. Szkoda jednakże, że nie zastosowano w nim nowszego systemu 4.1, z modułem przyspieszającym działanie GUI.


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413171842_0.png)



### Gry

W grach Atom sprawuje się bardzo dobrze. Najmocniejsze tytuły na rynku mogę delikatnie  *chrupać* , ale zmniejszenie jakości grafiki powinno pomóc. Testy Dead Trigger i Zen Pinball HD potwierdziły to. W pierwszy tytuł można bez problemów zagrać na najwyższych detalach i delikatny spadek klatek nie powinien być zauważalny, podobnie jak w wymienionym fliperze. Tani smartfon dla miej wymagających graczy? Dlaczego nie.


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413171910_0.png)


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413171926_0.png)



### MHL

Jeśli gry to zapewne może przydać się MHL. ZTE z Intelem radzi sobie całkiem nieźle z tą technologią, znaną z droższych modeli. W testach AnTuTu różnica w wyświetlaniu grafiki 3D przez MHL była niższa o ok. 18%, w grafice 2D 19%.


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413171816_0.jpg)


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_288x192_-_-_40608x20130413180549_0.png)
[join]
![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_288x192_-_-_40608x20130413180555_0.png)



## Intel i Android - nie zawsze w parze
  

Zastosowanie procesora Atom od Intela w smartfonie z Androidem ma też i wady. Najważniejsza z nich jest kolejna fragmentacja systemu, która i tak na Androidzie jest znacząca. Nie wszystkie gry i aplikacje z Google Play uruchomią się na systemie z Intelem. Mocnym przykładem jest przeglądarka Firefox, która nie jest kompatybilna z urządzeniem z Atomem. Podobnie jest w przypadku kilku gier.  Zapewne zostanie to niedługo naprawione, ale jest to dolewanie oliwy do ognia. 


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413171833_0.png)


Dużo osób pytało się jak sprawuje się w ZTE bateria. Otóż jest średnia (1650 mAh) i trzyma raczej niewiele. W normalnym użyciu: naładowanie do pełna wieczorem przed spaniem, w ciągu dnia ok. 1h przeglądania www przez 3G i kilka zdjęć i ok 15 min grania, do następnego wieczora już niestety nie wytrzymywała. Nie wiem czy problemem nie jest jeszcze niezoptymalizowany do końca stan czuwania, który zużywa dość dużo baterii. Zwrócę na to dodatkową uwagę w najbliższych dniach.


![desk](https://raw.githubusercontent.com/djfoxer/djfoxer.github.io/master/_img/2013-4-13-_96_/g_-_608x405_-_-_40608x20130413173758_0.png)



## Podsumowanie

Wrzucenie procesora Intela do taniego smartfona z Adnroidem od ZTE to ciekawy pomysł. Ponadprzeciętna wydajność zapewne może przyciągnąć klientów. Szkoda, że nie obyło się bez zgrzytów w postaci niekompatybilnych aplikacji. Jestem bardzo ciekaw jak rozwinie się ta współpraca. Może Intel powinien zainteresować się teraz urządzeniem z Windows Phone 8?

