---
layout:     post
title:      Samsung Evolution Kit - rewolucja w świecie Smart TV?
date:       2013-05-29 15:52:00
summary:    Wszyscy Ci, którzy mają nowe modele telewizorów od Samsunga, zapewne zwrócili uwagę na tylną obudowę, gdzie kryje się wejście dla tajemniczego Evolution Kit. Wszędzie można było przeczytać, że będzie to wejście na rozszerzenia dla naszego TV. Oczywiście, nie każdy wierzyli w takie bajki. Zawsze korz...
categories: sprzęt inne
---



Wszyscy Ci, którzy mają nowe modele telewizorów od Samsunga, zapewne zwrócili uwagę na tylną obudowę, gdzie kryje się wejście dla tajemniczego Evolution Kit. Wszędzie można było przeczytać, że będzie to wejście na rozszerzenia dla naszego TV. Oczywiście, nie każdy wierzyli w takie bajki. Zawsze korzystniej jest dla producenta, jak klient kupi nowy sprzęt niż będzie dokładał części do istniejącego już. W sumie nawet nie spodziewałem się, że coś sensownego i w sumie, że cokolwiek powstanie. Muszę przyznać, że oceniając [Samsunga z serii 8](http://www.dobreprogramy.pl/djfoxer/Samsung-Smart-TV-seria--domowe-centrum-rozrywki,38262.html), nie liczyłem na wiele w tej kwestii i się myliłem...



### Samsung Evolution Kit SEK-1000 - czym jest?



Evolution Kit od Samsunga to rozszerzenie, które zaktualizuje oprogramowanie w naszym TV, ale co najważniejsze, podłączenie go zrobi upgrade naszego sprzętu. Instalacja jest prosta - wystarczy wsadzić urządzenie w odpowiednie miejsce z tyłu telewizora.



![desk](https://raw.githubusercontent.com/djfoxer/djfoxer.github.io/master/_img/2013-5-29-_90_/g_-_288x192_-_-_41576x20130529112523_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-5-29-_90_/g_-_288x192_-_-_41576x20130529112529_0.jpg)



Evolution Kit został wyposażony w:


  * CPU Cortex A15 


  * 1.5 GB pamięci DDR3 


  * 4 GB dla aplikacji (podstawowe modele mają po 1GB, co dla osoby lubiącej instalować dużo aplikacji, jest bardzo mało)


  * GPU Mali T604  (500 MHz)


  * dodatkowy interfejs sieciowy


  * nowy pilot





Podłączenie rozszerzenia do TV dodaje:


  * aktualizacja oprogramowania z Samsung Hub 2013


  * multitasking!


  * szybsze działanie systemu


  * polepszenie jakości wyświetlanego obrazu


  * nowe gesty



[youtube=http://www.youtube.com/watch?v=musnbgSdT8U]


![desk](https://raw.githubusercontent.com/djfoxer/djfoxer.github.io/master/_img/2013-5-29-_90_/g_-_288x192_-_-_41576x20130529112538_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-5-29-_90_/g_-_288x192_-_-_41576x20130529112546_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-5-29-_90_/g_-_608x405_-_-_41576x20130529104532_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-5-29-_90_/g_-_608x405_-_-_41576x20130529135323_0.jpg)





### Dla kogo, kiedy i za ile?


Evolution Kit dostępne jest dla modeli Sasmunga z roku 2012, czyli: 


  * LED 7500, 8000, 9000


  * plazma 7000, 8000.



Obecnie rozszerzenie zadebiutowało niedawno w Korei. Plany odnośnie Europy mówią o połowie roku, aczkolwiek nie ma oficjalnej informacji odnośnie konkretnej daty. Najciekawsza jest cena. Otóż ustalono ją na 300 dolarów, a żeby było śmieszniej, w Europie również ma kosztować 300, ale euro. Załóżmy wersję pośrednią, czyli 1 000 zł za Evolution Kit w Polsce. Myślę, że cena nie jest, aż tak atrakcyjna. Szczególnie, że za te pieniądze można już kupić 32" telewizor Samsunga z FullHD (oczywiście uboższy w opcje). Mówi się o upustach 50% dla posiadaczy ES8000 i ES7000 po zarejestrowaniu na stronie Samsunga, aczkolwiek nigdzie nie widziałem jeszcze tej promocji (może czekają na debiut w Europie i USA?).



### Co o tym sądzić?


Takie podejście do zarabiania pieniędzy na użytkownikach SmartTV wydaj się być bardzo ciekawe. Upgrade sprzętu i software za pomocą Evolution Kita jest krokiem w dobrym kierunku. Nie będziemy zmuszani do wymiany TV tylko po to, aby otrzymać kilka nowych bajerów i przyspieszyć pracę urządzenia. Chwali się takie podejście do klienta. 

Na pewno należy wziąć pod uwagę, że rozszerzenie jest adresowane do osób, które chcą iść z duchem czasu i przede wszystkim cenią sobie nowinki i różne gadżety. Czterordzeniowy procesor, zamiast dwurdzeniowego, na pewno nie jest jakimś skokiem w przyszłość, a usprawnieniem, którego większość osób nie zauważy zapewne. Jednakże, każdy zainteresowany, będzie mógł dokupić taki zestaw i rozszerzyć funkcjonalność własnego TV bez kupowania nowego sprzętu. 
 
Warto jednak zwrócić uwagę, że jednak nie do końca wszystko jest takie idealne. Jak już wspomniałem wcześniej, cena może oscylować wokół 1 000 zł, co nie jest małą sumą. Co więcej, ciężko mi jest pojąć co stoi na przeszkodzie tego, aby dla TV bez Evolution Kit, zaktualizować Huba do nowej wersji 2013? Dwurdzeniowy procesor obsłuży go zapewne. Ciekawe również co będzie, gdy Evolution Kit w roku 2014 zostanie udostępniony, czy będzie kompatybilny z telewizorami z roku 2012, czy tylko z 2013? 

Może również zastanawiać, jak system będzie wykorzystywał CPU i GPU z Evolution Kita mając jednocześnie CPU i GPU w samym telewizorze. Okaże się, że część sprzętu w TV będzie niewykorzystana?

Wiele pytań jest również o reklamowany mutitasking, w jaki sposób będzie działał i jakie będzie miał ograniczenia. A na koniec pytanie o sens wprowadzenia kolejnego pilota, który wygląda na to, że funkcjonalnie nie wniesie nic, w porównaniu do starej wersji. 




### Testujemy?



Model nie jest jeszcze dostępny w Polsce. Szkoda również, że testy Samsunga kończą się wraz z początkiem czerwca, więc nawet nie będzie na czym przetestować, jeśli Evolution Kit pojawi się w naszym kraju :) 

Mam nadzieję jednak, że recenzje urządzenia w czasopismach/sieci pozwolą sprawdzić sens kupna Evolution Kita, szczegółowiej poznać nowe dodatki i rozwiać wątpliwości. Zatem czekamy.

Na koniec zabawny filmik o Evolution Kit (dzięki za link krowasc) :D
[youtube=http://www.youtube.com/watch?v=u9HMhSvnbmk]