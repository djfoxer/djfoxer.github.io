---
layout:     post
title:      Zdrowa praca przy komputerze cz. 2 - Urządzenia wspomagające
date:       2011-05-28 00:12:00
summary:    Postanowiłem dodać, króciutki wpis o pewnym małym urządzeniu, które zakupiłem kilka lat temu, pod wpływem artykułu w gazecie (niech mają! :P) CD-ACTION. Recenzent zachwycał się kuleczką, którą kręcił w dłoni. Uznałem to za kolejny zbędny gadżet, aż do momentu, gdy uświadomiłem, sobie, iż jestem w gr...
categories: windows oprogramowanie porady
---



Postanowiłem dodać, króciutki wpis o pewnym małym urządzeniu, które zakupiłem kilka lat temu, pod wpływem artykułu w gazecie (niech mają! :P) CD-ACTION. Recenzent zachwycał się kuleczką, którą kręcił w dłoni. Uznałem to za kolejny zbędny gadżet, aż do momentu, gdy uświadomiłem, sobie, iż jestem w grupie podwyższonego ryzyka narażonego na zespół cieśni nadgarstka. Poza tym zbliżały się Święta i pomyślałem, że kupie sobie coś ciekawego (ile można dostawać skarpet i krawatów :P)





## Zespół cieśni nadgarstka



Stan chorobowy tworzy się w wyniku długotrwałego nacisku na nerw pośrodkowy, biegnący w kanale nadgarstka. Powstaje ona często, gdy wykonujemy te same czynności ruchowe.  W naszym przypadku na wskutek długotrwałego pisania na klawiaturze / używania myszki bez specjalnych podkładek.



![desk](https://raw.githubusercontent.com/djfoxer/djfoxer.github.io/master/_img/2011-5-28-_186_/g_-_608x405_-_-_25248x20110527231717_1.jpg)



Objawy zespołu cieśni nadgarstka:
- osłabienie chwytu
- problemy z zaciśnięciem ręki w pięść
- mrowienie / bóle w nadgarstku / palcach
- osłabione czucie w palcach 
- wypadanie trzymanych przedmiotów z ręki

Objawy często pojawiają się, kiedy jesteśmy zmuszeni do zgięcia nadgarstka (np. kierowania samochodem). Nasilają się w nocy, co powoduje nawet budzenie się. 
W skrajnych przypadkach choroba prowadzi do paraliżu dłoni. 

Leczenie:
- leczenie zachowawcze polega na przyjmowaniu witaminy B6 przez okres około 2 miesięcy
- przyjmowanie leków sterydowych
- ćwiczenia relaksacyjne
- unieruchomieni nadgarstka
- ostatecznością jest leczenie chirurgiczne odbarczające kanał nadgarstka

Zapobieganie:
- przerwy w pracy przy komputerze!
- odpowiednia pozycja pracy (podkładki pod nadgarstki - w pracy mamy takie podkładki, ale większość osób odwraca tę część z żelem na bok, gdyż jest maksymalnie niewygodna, może tylko nam się trafił jakiś taki model, no nie wiem; oparcia pod łokcie)
- rozgrzanie nadgarstka/palców przed dłuższą pracą przy komputerze





## POWER BALL




Jako jedno z ćwiczeń przeciwdziałających zespołowi cieśni nadgarstka może być ćwiczenie z Powerballem. W tym momencie zaznaczę, iż nie polecam tanich podróbek z internetu, gdyż nie starczą one wam na wiele (żyroskop jest marnej jakości).



![desk](https://raw.githubusercontent.com/djfoxer/djfoxer.github.io/master/_img/2011-5-28-_186_/g_-_608x405_-_-_25248x20110527233159_2.jpg)




Powerball oparty jest, jak już wspomniałem,  na żyroskopie. Zabawa i forma ćwiczeń rehabilitacyjnych, polega na tym, iż żółtą obręcz (Rys. 2.) wprawiamy w ruch, za pomocą dłoni lub startera (sznurek obwijany wokół obręczy - wprowadzany w rowek). Dodatkowo żółta obręcz zaczyna obracać się wokół drugiej osi, a my zaś, ruchami nadgarstka, musimy rozkręcać kulę do coraz większych prędkości. Przy czym, im mocniej kręcimy i kula zaczyna się szybciej ruszać, tym musimy wykonywać coraz mniejsze ruchy. Jednakże kula z nabieraniem prędkości, zaczyna wyrywać się z dłoni, co zmusza do mocniejszego uścisku. 



![desk](https://raw.githubusercontent.com/djfoxer/djfoxer.github.io/master/_img/2011-5-28-_186_/g_-_608x405_-_-_25248x20110527233304_3.jpg)




Możemy wykonywać wiele ćwiczeń, nie tylko na nadgarstek, ale także przedramię, ramię, palce, a także biceps i triceps! 

Ćwiczenia same w sobie są bardzo odprężające i czujemy, iż nadgarstek odpoczywa nam w czasie zabawy z Powerballem.




## Podsumowanie



Zespół cieśni nadgarstka jest chorobą zawodową, która nieleczona bywa groźna. Polecam robienie przerw i zabawę z Powerballem (tak, tak, na ostatnim zdjęciu to moja dłoń wywija w powietrzu :P ). Dodam jeszcze, iż występuje on z różnymi dodatkami: świecące diody, dźwięki, wyświetlacz na zewnętrznej stronie środkowej kuli (!) oraz licznik. Kupić można również wersje dla hardcorowców z większą masą i pozłacaną obudową!




## Życzę miłej i zdrowej pracy!






## Powiązane





[http://pl.wikipedia.org/wiki/Zespół_cieśni_nadgarstka - Zespół cieśni nadgarstka](http://pl.wikipedia.org/wiki/Zespół_cieśni_nadgarstka)
[http://klinikakolasinski.pl/ortopedia/zespol-ciesni-nadgarstka.html - Zespół cieśni nadgarstka ](http://klinikakolasinski.pl/ortopedia/zespol-ciesni-nadgarstka.html)
[http://pl.wikipedia.org/wiki/Powerball - Powerball](http://pl.wikipedia.org/wiki/Powerball)
[http://www.powerball-poland.com/ - Powerball Polska](http://www.powerball-poland.com/) 
[http://pl.wikipedia.org/wiki/Żyroskop - Żyroskop](http://pl.wikipedia.org/wiki/Żyroskop)



