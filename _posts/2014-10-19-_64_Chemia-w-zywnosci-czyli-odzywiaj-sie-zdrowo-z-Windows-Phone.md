---
layout:     post
title:      Chemia w żywności, czyli odżywiaj się zdrowo z Windows Phone
date:       2014-10-19 14:11:00
summary:    Zapewne wielu z nas prze zakupem w sklepie spożywczym stoi przy półce z kilkoma produktami i porównuje skład chemiczny poszczególnych towarów. Sprawdzamy ile kalorii ma dany artykuł i czy przypadkiem nasz zakup nie będzie składał się w większości z cukru lub jakiś dziwnych słodzików. Nie możemy także ominąć etykiety, w poszukiwaniu chemicznych dodatków do żywności, tzw. numerów E. Oczywiście mało ...
categories: oprogramowanie porady urządzenia mobilne
slug: Chemia-w-zywnosci-czyli-odzywiaj-sie-zdrowo-z-Windows-Phone,58583.html
---



Zapewne wielu z nas prze zakupem w sklepie spożywczym stoi przy półce z kilkoma produktami i porównuje skład chemiczny poszczególnych towarów. Sprawdzamy ile kalorii ma dany artykuł i czy przypadkiem nasz zakup nie będzie składał się w większości z cukru lub jakiś dziwnych słodzików. Nie możemy także ominąć etykiety, w poszukiwaniu chemicznych dodatków do żywności, tzw. numerów E. 

Oczywiście mało kto jest w stanie zapamiętać wszystkie numery E, które dodatkowo mają jeszcze własne nazwy. Stąd też warto mieć zawsze przy sobie aplikację, która pomoże w identyfikacji poszczególnych numerów E na etykietach w produktach spożywczych. Czy to w sklepie, czy w domu, w każdym miejscu można uruchomić aplikację i dowiedzieć się jak na zdrowie wpływa kurkumina, Zieleń S czy E210.


![desk](https://raw.githubusercontent.com/djfoxer/djfoxer.github.io/master/_img/2014-10-19-_64_/g_-_608x405_-_-_58583x20141019141013_0.jpg)


W markecie Windows Phone nie znalazłem aplikacji, która zawierała by bazę chemicznych dodatków z ciekawymi opisami do poszczególnych numerów E, zatem postanowiłem "wziąć sprawy w swoje ręce". 



### Chemia w żywności

Stworzona aplikacja  *Chemia w żywności*  jest obszerną bazą ponad 370 numerów E jakie mogą znaleźć się w produktach spożywczych. Każdy z dodatków posiada swój numer E, nazwę (lub nazwy, jeśli jest ich kilka), przydział do grupy, informacje o szkodliwości, a także ciekawy i wyczerpujący opis.

![desk](https://raw.githubusercontent.com/djfoxer/djfoxer.github.io/master/_img/2014-10-19-_64_/g_-_608x405_-_-_58583x20141018145800_0.png)

Aplikacja posiada szybkie wyszukiwane, gdzie już przy pierwszym spojrzeniu będziemy wiedzieli z jakim dodatkiem chemicznym mamy do czynienia. Każdy z numerów E został oznaczony kolorem, który oznacza:


  * zielony - bezpieczny


  * pomarańczowy - zalecana wysoka ostrożność


  * czerwony - zabroniony (w Polsce)


  * szary - brak dokładnych badań



![desk](https://raw.githubusercontent.com/djfoxer/djfoxer.github.io/master/_img/2014-10-19-_64_/g_-_608x405_-_-_58583x20141018145846_0.png)

Numery E nie zostały nadane przypadkowo. Poszczególne zakresy oznaczają grupę, do jakiej przynależy dodatek chemiczny:



  * 100–199	Barwniki


  * 200–299	Konserwanty


  * 300–399	Przeciwutleniacze i regulatory kwasowości


  * 400–499	Emulgatory, środki spulchniające, żelujące itp.


  * 500–599	Środki pomocnicze


  * 600–699	Wzmacniacze smaku


  * 900–999	Środki słodzące, nabłyszczające i inne


  * 1000–1999	Stabilizatory, konserwanty, zagęstniki i inne




![desk](https://raw.githubusercontent.com/djfoxer/djfoxer.github.io/master/_img/2014-10-19-_64_/g_-_608x405_-_-_58583x20141018145808_0.png)


Każdy z dodatków chemicznych posiada interesujący i dogłębny opis. Dowiemy się z niego wielu ciekawych szczegółów jak chociażby wpływu numeru E na organizm człowieka,  pochodzenia czy danych o krajach w których jest on zakazany. Baza wiedzy pochodzi z portalu i sklepu ze zdrową żywnością [JemCoDobre](http://jemcodobre.pl/).


![desk](https://raw.githubusercontent.com/djfoxer/djfoxer.github.io/master/_img/2014-10-19-_64_/g_-_608x405_-_-_58583x20141018145751_0.png)


Jeśli macie jakieś uwagi, pomysły itp. to zapraszam do komentowania. Jest to dopiero pierwsza wersja aplikacji i zapewne w przyszłości zostanie ona wzbogacona o nowe elementy.

Aplikacja dostępna jest bezpośrednio w markecie [Windows Phone](http://www.windowsphone.com/pl-pl/store/app/chemia-w-%C5%BCywno%C5%9Bci/68fc3116-57d2-4ee7-8634-122b44e2114b), a także w bazie programów portalu [dobreprogramy](http://www.dobreprogramy.pl/Chemia-w-zywnosci,Program,WindowsPhone,58585.html).

Ze swojej strony dodam, że aplikacja przydała mi się podczas ostatnich zakupów. Od dłuższego czasu byłem fanem napoju Schweppes Lemon MIX. Niestety, z ciekawości sprawdziłem czym jest E142, występujący w składzie na etykiecie. Zieleń S (bo tak nazywa się E142) to zielony barwnik, który jest zakazany w Kanadzie, Japonii, USA i Norwegii i nie jest obojętny dla naszego organizmu (polecam kompletny opis w aplikacji). Czas przesiąść się na coś zdrowszego :)