---
layout:     post
title:      The Humble Frozen Synapse Bundle
date:       2011-10-03 20:17:00
summary:    Od kilku dni trwa kolejna akcja The Humbe Inde Bundle, w której za dowolną kwotę możemy kupić paczkę gier, a także wspomóc akcje charytatywne (więcej o idei The Humbe Bundle znajdziecie w moim poprzednim wpisie odnośnie The Humble Indie Bundle 3 - http — //www.dobreprogramy.pl/djfoxer/The-Humble-Indie-Bundle,26988.html ).<!----><!---->The Humble Frozen Synapse BundleObecna akcja trwa do 12 październ...
categories: windows linux gry
slug: The-Humble-Frozen-Synapse-Bundle,28119.html
img: https://raw.githubusercontent.com/djfoxer/djfoxer.github.io/master/_img/2011-10-3-_180_/g_-_-x-_-_-_x20111002225356_1.png
---



Od kilku dni trwa kolejna akcja The Humbe Inde Bundle, w której za dowolną kwotę możemy kupić paczkę gier, a także wspomóc akcje charytatywne (więcej o idei The Humbe Bundle znajdziecie w moim poprzednim wpisie odnośnie The Humble Indie Bundle 3 - [http://www.dobreprogramy.pl/djfoxer/The-Humble-Indie-Bundle,26988.html](http://www.dobreprogramy.pl/djfoxer/The-Humble-Indie-Bundle,26988.html) ).



![desk](https://raw.githubusercontent.com/djfoxer/djfoxer.github.io/master/_img/2011-10-3-_180_/g_-_-x-_-_-_x20111002225356_1.png)



 *The Humble Frozen Synapse Bundle* 

Obecna akcja trwa do 12 października. Zapraszam do odwiedzenia strony i wzięcia udziału w szczytnym celu, a dodatkowo zgarnięciu kilku świetnych gier: [http://www.humblebundle.com/](http://www.humblebundle.com/). 
Główną atrakcją tego wydania jest gra Frozen Synapse z ścieżką dzwiękową. Gra strategiczna oparta na turach. Jako bonus, w nasze ręce dostaniemy także ciekawą polską przygotówkę Trauma.  Dodatkowo jeśli zapłacimy więcej niż aktualna średnia wpłata za grę ,otrzymamy The Humbe Frozenbyte Bundle (wcześniejsza edycja zawierająca gry od studia Frozenbyte: Trine, Shadowgrounds, Shadowgrounds Survivor, Splot (preorder, czyli dostaniemy grę zaraz po tym, jak zostanie wydana) i Jack Claw ). Oczywiście możemy się spodziewać, iż dostaniemy jeszcze jakieś dodatkowe gry, jak to miało miejsce w poprzednich edycjach.

Zapraszam do krótkich opisów poszczególnych pozycji.

 *Frozen Synapse* 

Frozen Synapse to gra, która zachwyci miłośników strategii turowych (na Metacritic ma ocenę 85/100!) Gra podzielona jest na kilka tur. Każda z nich składa się na etap planowanie i akcję, czyli wykonywanie kroków, które przydzieliliśmy. 

W czasie planowania tworzymy ścieżki dla poszczególnych członków zespołu oraz wskazujemy co mają robić (kucać ,odwracać się, gdzie mają celować, biegać itp.) w określonej przestrzeni czasu. Wydawało by się, że jest to zwykła gra turowa. Nic bardziej mylnego! W Frozen Synapse obie strony wykonują swoje ruchy jednocześnie! W tej grze nie reagujemy na to co zrobił przeciwnik, lecz próbujemy przewidzieć jego ruch! 

Po fazie planowania przechodzimy do fazy akcji, gdzie wyjaśnia się, czy nasze założenia były trafne. Po 5 sekundach, przechodzimy do kolejnej tury. Wynik tury nie można cofnąć.

Na etapie planowania próbujemy założyć, co zrobi przeciwnik i zareagować w odpowiedni sposób.  Nasz ruch można przetestować, jednakże nie ma pewności, czy przeciwnik zrobi to co miało miejsce podczas testów w fazie planowania. 

Możemy zagrać zarówno w trybie pojedynczego gracza (jakaś fabuła itp.) lub zmierzyć się z żywymi przeciwnikami. Właśnie zabawa online jest najbardziej satysfakcjonująca w Frozen Synapse. Wówczas jesteśmy poddawani prawdziwej próbie naszych umiejętności. Nie ma tu przypadkowości, zależności od losowych zdarzeń. Wszystko zależy od tego, jak dobrze zaplanujemy działania w etapie taktycznym. Ciekawe jest to, iż w tym samym czasie możemy rozgrywać kilka gier jednocześnie. Nie musimy czekać bezczynie na ruch drugiej strony. 

Grafia jest bardzo oszczędna, ale jednocześnie czytelna i wykonana z pomysłem. Muzyka świetnie oddaje futurystyczny klimat gry (otrzymujemy również ścieżkę dźwiękową w zestawie). Interface na początku wymaga przyzwyczajenia, ale po kilku chwilach z łatwością go opanujemy. Gra posiada integracje z Facebookiem, Twitterem i YouTubem, gdzie możemy zamieszczać  wynika naszych potyczek. 

Gorąco polecam!

[youtube=http://www.youtube.com/watch?v=Macgp4WnVZU]


 *Trauma* 

Drugą grą w zestawie jest niezależna przygotówka autorstwa Krystian Majewskiego (Metacritic 63/100). Fabuła wiąże się z wypadkiem dziewczyny, która leży w szpitalu. Jesteśmy w świecie jej snów, zapisków wydarzeń z przeszłości. Każdy krok jest komentowany słowami bohaterki, która ocenia swoje postępki. Niesamowity klimat buduje zarówno bardzo oryginalna oprawa graficzna oparta na zdjęciach i filmach, jak i muzyka. 

Gra dzieli się na 4 etapy (sny). Po przejściu każdego z nich, warto wrócić do wcześniejszych poziomów, aby odkryć nowe możliwości, które zostały odblokowane, poprzez nasze późniejsze działania w innym śnie.

Jest to gra obok której nie można przejść obojętnie. Przygodówka, gra logiczna, rodzaj snu, retrospekcji, produkcja oryginalna i zaskakująca. Dzięki grom niezależnym możemy skosztować nowych możliwości, przeżyć, których nigdy nie doświadczymy w wysokobudżetowych produkcjach.

Wersja on-line, posiadająca niższą jakość zdjęć/filmów, ale dostępna jest za dramo: [http://www.traumagame.com/trauma.html ](http://www.traumagame.com/trauma.html) 

[youtube=http://www.youtube.com/watch?v=YWQ8hBiYXLI]

 *Trine* 

Trine jest platformówką z elementami logicznymi w klimatach fantasy. Piękna i kolorowa grafika oraz klimatyczna muzyka tworzą sielankową atmosferę. Nie jest to jednak prosta gra. Producent dodał do oklepanego tematu platformówek kilka urozmaiceń.

W grze możemy sterować trzema postaciami: magiem tworzącym przedmioty, złodziejem, który jest szybki, zwinny i potrafi strzelać z łuku oraz wojownikiem, który niszczy wszystko co napotka na drodze. Ważnym elementem w rozgrywce jest również silnik fizyczny, który sprawia, iż wszystko zachowuje się zgodnie z naturalnymi prawami fizyki.

Produkcja Frozenbyte na Metacritic ma ocenę 80/100, co świadczy o wysokiej jakości gry. Godna polecenia dla miłośników platformówek z elementami logicznym, ale i nie tylko dla nich.

[youtube=http://www.youtube.com/watch?v=TXILzS03HCo]

 *Shadowgrounds* 

Moja ulubiona produkcja. Jest to izometryczna, trójwymiarowa strzelanka, której głównym celem jest eksterminacja obcych. Gra nawiązuje do klasycznej gry z Amigi: Alien Breed: Tower Assault. Podobny klimat, styl graficzny, pomysł na rozgrywkę. Pikanie radaru niczym z serii filmów o Obcym. Dla każdego miłośnika produkcji Team17 gra obowiązkowa. 

Świetna grafika i muzyka dostosowująca się do tego, co dzieje się na ekranie, nie pozwolą na to, ażeby ktokolwiek się nudził. Przemierzanie opuszczonego kompleksu laboratoryjnego, eksploracja pomieszczeń i walka z obcymi jest w tej grze niesamowicie satysfakcjonująca. Bardzo oldschoolowa produkcja z tonami grywalności! Na Metacritic może pochwalić się oceną 74/100.

[youtube=http://www.youtube.com/watch?v=vFZUaQD9G4Q]


 *Shadowgrounds Survivor* 

Druga część gry Shadowgrounds. Jeszcze więcej strzelania, poprawiona grafika, dodany silnik fizyczny wykorzystujący PhysX, więcej mocnej muzyki, niezliczony arsenał do wykańczania złych obcych.  Doskonały następca pierwszej części. Ocena 79/100 na Metacritic  mówi sam za siebie.

[youtube=http://www.youtube.com/watch?v=FpDwXcysbDE]

 *Jack Claw* 

Jack Claw jest grą, która nigdy nie ujrzała światła dziennego. Ludzie z Frozenbyte stworzyli prototyp w celu pokazania go wydawcom. Niestety nikt nie był zainteresowany grą i produkcja wylądowała gdzieś w szufladzie. Frozenbyte  udostępniło kod źródłowy gry dla społeczności, która pracuje nad doszlifowaniem całości. Teraz dzięki The Humble Bundle można przekonać się, czy faktycznie gra nie miałaby szans na rynku. 

W grze wcielamy się w bohatera, podobnego do Octopusa z Spider-Mana posiadającego przedłużenie ręki z elementem chwytającym. Dużo akcji i niszczenia terenu, w sumie można potraktować to jako ciekawostkę, swego rodzaju demo.

[youtube=http://www.youtube.com/watch?v=VqcCzL4Asg4]

 *Splot* 

Na koniec otrzymujemy preorder na grę, która jeszcze nie wyszła. Gra zręcznościowa, w której wykorzystując zjawiska fizyki, będziemy pokonywali kolejne plansze. Ciekawe jest to, iż gra była dodana jako preorder  do wcześniejszej akcji The Humble Bundle w kwietniu i nadal nie wyszła :)


[youtube=http://www.youtube.com/watch?v=pI58gjsibPE]

 *Podsumowując* 

Liczę na to, iż znajdą się tacy, którzy zechcą wspomóc tą szczytną akcję. Oprócz satysfakcji z tego, iż zrobiliśmy coś dobrego, możemy dostać paczkę świetnych gier. 
Każdy znajdzie coś dla siebie. Miłośnicy taktycznych turówek zagrają w rewelacyjnego Frozen Synapse, fani przygodówek w Traume, miłośnicy zręcznościówek w Trine, a starzy wyjadacze pamiętający gry z Amigi (Alien Breed - Tower Assault rulez!) w obie części Shadowgrounds. Zostaje też Jack Claw do przetestowania i jako przedsprzedaż - Splot.
Gorąco polecam!

 * Dziękuję i Pozdrawiam* 


Na zakończenie dodaję krótki filmik z gry na Amigę Alien Breed - Tower Assault. Megahit z 1994 roku, legendarnego studia Team17, dostarczony na 3 dyskietkach :) Ktoś to jeszcze pamięta? :)


[youtube=http://www.youtube.com/watch?v=B3dkPTcSWYg]

 *Edit 1
05.10.2011
* 

Dziś do zestawu dołączyła kolejna gra:
 *SpaceChem* 

Nietuzinkowa i oryginalna gra logiczna polegająca na układaniu obwodów, które będą łączyć atomy, cząsteczki w związki chemiczne. Pozycja wymagająca od gracza poświecenia więcej czasu, niż ma to miejsce w typowo lekkich grach. Wymagająca, ale dające wiele satysfakcji. 

 
[youtube=http://www.youtube.com/watch?v=Gk8JwvtVs38]
