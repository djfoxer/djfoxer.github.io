---
layout:     post
title:      Osobisty test pendrive&#39;ów
date:       2011-08-29 21:47:00
summary:    Ile pendrive'ów ma każdy z nas w domu?  — ) Co najmniej kilka. Młodsze, których obudowa nie pozwala oderwać od nich oczu i starsze, będące reliktem zamierzchłych czasów. Piękniejsze, będące małymi dziełami sztuki i te najprostsze, które wyglądem przypominają niczym niewyróżniającą się zapalniczkę. Szy...
categories: sprzęt porady inne
---



Ile pendrive'ów ma każdy z nas w domu? :) Co najmniej kilka. Młodsze, których obudowa nie pozwala oderwać od nich oczu i starsze, będące reliktem zamierzchłych czasów. Piękniejsze, będące małymi dziełami sztuki i te najprostsze, które wyglądem przypominają niczym niewyróżniającą się zapalniczkę. Szybkie, które potrafią w ciągu kilku sekund przerzucić GB danych oraz te wolniejsze, które podczas kopiowania pozwalają nam zaparzyć kawę.

Z racji tego, iż moja domowa kolekcja powiększyła się ostatnio o kilka nowych, dzięki dobrymporgramom, postanowiłem zrobił mały, "osobisty" test pendrive'ów.

Wszystkie pendrive'y były testowane za pomocą aplikacji CrystalDiskMark 3.0.1 ([http://crystalmark.info/software/CrystalDiskMark/index-e.html](http://crystalmark.info/software/CrystalDiskMark/index-e.html)). Przeprowadzono wszystkie dostępne testy w aplikacji (Seq: sekwencyjny odczyt/zapis, rozmiar bloku = 1024KB; 512K: losowy odczyt/zapis, rozmiar bloku = 512KB; 4K: losowy odczyt/zapis, rozmiar bloku = 4KB; 4K QD32 : losowy odczyt/zapis, rozmiar bloku = 4KB, głębokość = 32, test do sprawdzenia NCQ i AHCI, oczywiście nieprzydatny zbytnio w naszym przypadku). Test był wykonany na danych o rozmiarze 100MB, każdy test był przeprowadzany pięciokrotnie. Jako główne kryterium brałem pod uwagę pierwszy test (Seq), który wydawał się najbardziej obiektywny.

Poniżej zamieszczam wyniki testów oraz, krótkie omówienie każdego z nich. Zapraszam do lektury.



![desk](https://raw.githubusercontent.com/djfoxer/djfoxer.github.io/master/_img/2011-8-29-_175_/g_-_608x405_-_-_27436x20110828093739_1.jpg)



![desk](https://raw.githubusercontent.com/djfoxer/djfoxer.github.io/master/_img/2011-8-29-_175_/g_-_608x405_-_-_27436x20110828093739_2.jpg)



 *Kingston DataTraveler 410 (16GB)* 

Zwycięzca testu :) Pendrive'a Kingstona otrzymałem z dobrychprogramów, za zasługi za miesiąc lipiec:P Pendrive wygląda świetnie. Miła w dotyku metalowa obudowa, w kształcie litery U, skrywa w sobie 16GB pamięć masową. Bardzo solidna i praktyczna. Dodatkowo posiada aplikację Secure Traveler do zabezpieczania danych.

Dane producenta:
Odczyt: 20 MB/s
Zapis: 8 MB/s

Wyniki testów CrystalDiskMark (Seq):
Odczyt: 34,53 MB/s
Zapis: 9,54 MB/s

Zmierzona szybkość odczytu jest wyraźnie, wyższa niż deklarowana przez producenta. Podczas pracy odczuwa się "kop", jaki ma ten pendrive. Wyniki zapisu, nieznacznie wyższe niż wynikałoby to z danych technicznych, jednakże nie szokują.

Pendrive bardzo miło mnie zaskoczył. Po otrzymaniu go, gdy zobaczyłem na pudełku "20 MB/s [R]", uznałem, iż nie jest on zbyt szybki. Wiadomo, że producenci często zawyżają wyniki. W tym przypadku producent trochę wręcz zaniżył specyfikację. Godny polecenia, pomimo nie oszałamiającego zapisu.


 *GeIL DAViD100 Pen Drives-198X (1GB)* 

Czarny koń testu ;) Mój pierwszy pendrive, ponad 5 letni, 1GB. Praktyczna, aluminiowa obudowa z chowaną końcówką. Dostarczony był razem ze skórzaną, elegancką smyczą. Od zawsze "najszybszy w rodzinie" ;)

Dane producenta:
Odczyt: 30 MB/s
Zapis: 20 MB/s

Wyniki testów CrystalDiskMark (Seq):
Odczyt: 29,32 MB/s
Zapis: 18,16 MB/s

Wyniki testów bardzo zbliżone do specyfikacji podanej przez producenta i robią wrażenie. 30MB odczyt daje drugie miejsce i jest niewiele wolniejszy od Kingstona DT410, zaś zapis na poziomie prawie 20MB wyróżnia go z całej stawki. Szkoda, iż seria nie jest już rozwijana przez producenta (najwyższa pojemność jaką oferuje producent to 2GB). Jeśli macie możliwość kupienia tego pendriva, to gorąco polecam!

 *Midea - promo (4GB)* 

Bardzo ciekawe urządzenie. Bycie pendrivem jest jedynie dodatkiem do wskaźnika i zdalnego zarządzania prezentacją/komputerem. Urządzenie jest materiałem promocyjnym chińskiej firmy Midea, produkującej AGD. Nie spodziewał się nawet wyników na poziomie średnim, a tutaj...

Dane producenta:
Odczyt: brak
Zapis: brak

Wyniki testów CrystalDiskMark (Seq):
Odczyt: 26,44 MB/s
Zapis: 4,42 MB/s

Oczywiście nigdzie nie znalazłem danych producenta ;) Wynik testu jednak mocno mnie zaskoczyły. Odczyt na poziomie ponad 26 MB/s stawia go w czołówce. Pomimo nie najlepszych wyników zapisu, nie jest to słaby pendrive, a dodatkowe funkcje jakie oferuje miło zaskoczą właściciela urządzenia :)

 *Kingston DataTraveler I (1GB)* 

Klasyka wśród pendrive'ów firmy Kingstone. Mały, zgrabny i jak na tamte czasy całkiem szybki. Bez zbędnych bajerów. Martwi jedynie końcówka, która ma tendencje do "uciekania" (łatwo sama się zsuwała, po dłuższym czasie użytkowania). Bardzo łatwo ją zgubić lub niechcący połamać, gdyż wykonana jest z dość słabego plastyku. Podczas testów omawiana pamięć wypadła całkiem nieźle.

Dane producenta:
Odczyt: 6 MB/s
Zapis: 3 MB/s

Wyniki testów CrystalDiskMark (Seq):
Odczyt: 17,87 MB/s
Zapis: 4,93 MB/s

Szaleństw nie ma. Odczyt na poziomie 17,87 MB/s nie jest wynikiem oszołamiającym. Zapis raczej zaliczyć możemy do niskich, ale wówczas pendrive robił wrażenie. Cena za tego pendriva nie była zbytnio wygórowana. Zmierzone prędkości, są mimo wszystko lepsze, niż podane przez producenta. Klasyk i tyle. 

 *Tracer Cow (4GB)* 

Pendrive, który kształtem przypomina... krowę ;) Bardzo miły dla oka. Zrobiony w całości z gumy o wysokiej jakości. Można nim rzucać, odbijać, a i tak nic się nie stanie. Zdejmowana końcówka siedzi mocno na swoim miejscu. Seria pendrive'ów Tracer Zoo charakteryzuje się bardzo ciekawymi kształtami przypominającymi zwierzęta.

Dane producenta:
Odczyt: 12 MB/s
Zapis: 5 MB/s

Wyniki testów CrystalDiskMark (Seq):
Odczyt: 15,50 MB/s
Zapis: 4,72MB/s

Testy nie pozostawiają złudzeń, iż pendrive lepiej wygląda niż spisuje się w praktyce. Słaby odczyt jaki zapis, umiejscawia go na przedostatniej pozycji. Typowy średniak.

 *OCZ Rally2 (8GB)* 

Pendrive OCZ Rally2 był prezentem jaki otrzymali wszyscy uczestnicy HotZlotu 2011. Sprawia on bardzo pozytywne wrażenie: metalowa obudowa, mocno trzymająca się końcówka oraz praktyczna, długa smycz.

Dane producenta:
Odczyt: 28 MB/s
Zapis: 15 MB/s

Wyniki testów CrystalDiskMark (Seq):
Odczyt: 15,23 MB/s
Zapis: 5,47MB/s

Wyniki testów rozczarowują. Po specyfikacji znalezionej w internecie (na pudełku nic nie ma), można sądzić, iż pendrive należy do czołówki. Niestety nie. Najsłabsze osiągi, spowodowały, iż wylądował na końcu zestawienia. Szkoda, bo zapowiadało się bardzo emocjonująco. Średnie osiągi, ładne wykonanie, nic poza tym.

Edit 1
Po przeszukaniu kilku forów oraz opinii w sklepach / porównywarkach mogę stwierdzić, iż na HotZlot 2011, w jakieś części, a może tylko dla mnie, trafiła się trefna partia pendrive'ów OCZ Rally2 z zaniżoną wydajnością odczytu/zapisu. Czy ktoś kto był na Hot Zlocie 2011, ma również podobne wyniki w wydajności OCZ Rally2? 

Edit 2
Teza o wadliwej partii pendrive'ów została potwierdzona w testach wykonanych przez Wolfgara. [Więcej w tym komentarzu pod wpisem.](http://www.dobreprogramy.pl/djfoxer/Osobisty-test-pendriveow,27436.html#komentarz_847685)

Edit 3
Kontynuacja wątku z pendrive'm OCZ Rally2 [http://www.dobreprogramy.pl/djfoxer/Pendrive-OCZ-Rally-promocja-idealna,27567.html](http://www.dobreprogramy.pl/djfoxer/Pendrive-OCZ-Rally-promocja-idealna,27567.html)

 *Podsumowanie* 



![desk](https://raw.githubusercontent.com/djfoxer/djfoxer.github.io/master/_img/2011-8-29-_175_/g_-_608x405_-_-_27436x20110827230200_3.png)



Chciałbym zaznaczyć, iż jest to test pendrive'ów, które znalazły się w mojej domowej "kolekcji". Mały test pokazał, z czym możemy się spotkać w życiu codzienny, a także czego unikać, a na co zwrócić uwagę.

"Wielcy" nieobecni.
W testach nie wzięły udziału dwa pendrive'y. Pierwszym z nich jest pamięcią masową 1GB, którą dostałem na jakieś promocji od Kaspersky'ego. Niestety, został on pewnego razu uprany razem ze spodniami i obecnie nie jest w stanie zapisać powyżej 300MB danych:) Testu odczytu/zapisu 100MB danych nie przeszedł (zawieszał komputer). Drugim pendrivem, który nie dotarł do testów był firmy no-name :) Niemarkowe urządzenie rozłożyło się na czynniki pierwsze i nie można było już go przywrócić do stanu z przed "awarii".


 *Pozdrawiam* 
