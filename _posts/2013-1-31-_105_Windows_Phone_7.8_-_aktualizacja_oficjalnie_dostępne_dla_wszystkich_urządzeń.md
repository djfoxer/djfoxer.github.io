---
layout:     post
title:      Windows Phone 7.8 - aktualizacja oficjalnie dostępne dla wszystkich urządzeń
date:       2013-01-31 10:30:00
summary:    30 stycznia o godzinie 19 naszego czasu, Microsoft udostępnił aktualizację smartfonów z Windows Phone 7.x do wersji 7.8. Co ciekawe, aktualizację będą dostępne dla większości urządzeń, bez względu na brandowanie. Oczywiście nie wszystkie na raz, ale jest pewność, że urządzenia ze starszej linii Wind...
categories: sprzęt oprogramowanie urządzenia mobilne
---



30 stycznia o godzinie 19 naszego czasu, Microsoft udostępnił aktualizację smartfonów z Windows Phone 7.x do wersji 7.8. Co ciekawe, aktualizację będą dostępne dla większości urządzeń, bez względu na brandowanie. Oczywiście nie wszystkie na raz, ale jest pewność, że urządzenia ze starszej linii Windows Phone 7 dostaną update do 7.8. 



## Aktualizacja - Zune


Jeśli po podłączeniu do [Zune](http://www.windowsphone.com/pl-PL/how-to/wp7/zune-software), oprogramowanie nie wykrywa aktualizacji to znaczy, że musicie jeszcze chwilę poczekać. Microsoft nie wypuszcza aktualizacji dla całej gamy urządzeń w tym samym czasie. Ze względu na to, by nie obciążyć serwerów, nowe paczki wypuszczane będą w przeciągu kilku dni. Szczególnie, że obecnie również stopniowo w tym samym czasie aktualizowane są modele Windows Phone 8 (tzw. aktualizacja Portico). 



## Aktualizacja - wymuszenie poprzez Zune


Jest jednak sposób na wymuszenie aktualizacji, gdy [Zune](http://www.windowsphone.com/pl-PL/how-to/wp7/zune-software) nie pokazuje dostępnej nowej wersji ( *Telefon -&gt; Aktualizuj* ). Oto kroki, aby wymusić zainstalowanie Windows Phone 7.8:


  * uruchamiamy sprawdzenie aktualizacji


  * bardzo szybko (max po 3 sekundach) odłączamy internet (może być to zarówno wyjęcie kabla, czy wyłączenie karty sieciowej w Panelu Sterowania)


  * jeśli Zune wyświetli, iż nie ma aktualizacji (a wiemy, że jest) to należy powtórzyć operację 


  * gdy  wszystko pójdzie dobrze, po chwili namysłu Zune pokaże dostępną aktualizację do zaisntalowania





## Aktualizacja - aplikacja od [ WindowsPhoneHacker - Seven-Eighter](http://windowsphonehacker.com/articles/want_windows_phone_7.8_now_try_this_easy_tool-01-31-13)


Jeśli żaden z powyższych sposobów nie działa, można spróbować małej aplikacji stworzonej przez znanego w środowisku Windows Phone jaxbot&#39;a, do ściągnięcia [przez ten link](http://windowsphonehacker.com/articles/want_windows_phone_7.8_now_try_this_easy_tool-01-31-13). Aplikacja jest prosta w obsłudze i sprowadza się tylko do wybrania wersji językowej, nie powinna nikomu sprawić problemu. Jeśli występują jakieś błędy, można spróbować zainstalować [tą paczkę](http://forum.xda-developers.com/attachment.php?s=eb9b7343e9f9d068e82e74b61c1ab9eb&amp;attachmentid=751891&amp;d=1318801790).

Aktualizację poprzez omawianą aplikację robimy na własną odpowiedzialność. Jest to jednak niemalże w 100% bezpieczne. Aplikacja używa w tle Zune i robi również backup, zatem nie ma praktycznie o co się obawiać. Całość przebiega szybko, prosto i bezpiecznie. 



![desk](https://raw.githubusercontent.com/djfoer/djfoxer.github.io/master/_img/2013-1-31-_105_/g_-_608x405_-_-_38946x20130201075040_0.png





## Aktualizacja - aplikacja od [Sharp Dynamics - Sharp7Eighter](http://dev.sharpdnm.com/sharp7eighter/)



Całkiem niedawno pojawiła się aplikacja Sharp7Eighter. Działa ona na podobnej zasadzie co Seven-Eighter, wydaje się jednak być trochę bardziej doszlifowana, aczkolwiek używałbym jej tylko wtedy, gdy jest problem z Seven-Eighter. Do pobrania [stąd](http://dev.sharpdnm.com/sharp7eighter/).



![desk](https://raw.githubusercontent.com/djfoer/djfoxer.github.io/master/_img/2013-1-31-_105_/g_-_608x405_-_-_38946x20130523152127_0.png





## Nowości w Windows Phone 7.8






![desk](https://raw.githubusercontent.com/djfoer/djfoxer.github.io/master/_img/2013-1-31-_105_/g_-_608x405_-_-_38946x20130131094153_0.png





  * nowy ekran startowy - 3 rozmiary kafelków


  * zwiększenie motywów kolorystycznych do 20


  * automatyczne aktualizowanie tapety z serwisu Bing


  * wybór dostawcy wyszukiwania (Bing, Google) w  *Ustawienia -&gt; aplikacje -&gt; Internet Explorer -&gt; Domyślny dostawca wyszukiwani* a


  * dodatkowe aplikacje (tylko Nokia, o których za chwilę)



Poniżej film od Nokii przedstawiający, wspólne dla wszystkich, główne nowości w Windows Phone 7.8:



[youtube=http://www.youtube.com/watch?v=u14y6MpLEYU]

Ciekawostka. Tak na marginesie dodam, iż Windows Phone 7.8 w suchych  testach wypada troszkę słabiej niż Windows Phone 7.5. W [WP Bench Free](http://www.windowsphone.com/pl-pl/store/app/wp-bench-free/962a9521-952c-41e0-8763-25af86bc8937) na Lumi 900 są różnice rzędu 3-4%. Zapewne niezauważalne w codziennej pracy.



## Dodatki Nokii dla Windows Phone 7.8



Otóż Nokia, jako ścisły partner Microsoftu i główny beneficjent Windows Phone, przygotowała dla swoich urządzeń kilka unikalnych dodatków. Nie są one widoczne jeszcze w Marketplace, ale, można te aplikacje zainstalować klikając na linki z poziomu Windows Phone. Na wstępie uprzedzam, iż nie będą one jeszcze działać na wszystkich odmianach Windows Phone 7.8, z racji tego, że nie są to oficjalnie ukończone wersje (zapewne będą jeszcze aktualizacje). Warto jednak sprawdzić, czy nie można już pobrać dodatków na Twoim smartfonie:


  * [Udostępnianie Bluetooth](http://www.windowsphone.com/pl-pl/store/app/udost%C4%99pnianie-bluetooth/51f49c63-5966-4752-bb12-430455f911a8) - możliwość swobodnego przesyłania plików przez Blouetooh


  * [Twórca dzwonków](http://www.windowsphone.com/pl-pl/store/app/tw%C3%B3rca-dzwonk%C3%B3w/dae4700e-6eeb-43b1-b48d-aee18b46fddc) - proste tworzenie dzwonków z piosenek jakie mamy na urządzeniu


  * Kinograf - szybkie tworzenie animacji (gif) z obrazu zarejestrowanego kamerą. Przy czym można wybrać konkretne obszary, które mają się &quot;poruszać&quot;.  Nokia planuje w najbliższym czasie dodanie również tej aplikacji dla urządzeń z 7.8. Obecnie jest ona dostępna tylko na Lumie z [Windows Phone 8](http://www.windowsphone.com/pl-pl/store/app/kinograf/594477c0-e991-4ed4-8be4-466055670e69).


  * kolejne nowości niebawem? - wygląda na to, iż Nokia nie chce zostawić użytkowników tak szybko i możliwe, że będą dostępne jeszcze kolejne dodatki do Windows Phone 7.8, o których się dowiemy w najbliższej przyszłości





## LG wraca do Windows Phone?



Zapewne kojarzycie fakt, iż LG rok temu zrezygnowała z platformy Windows Phone ([LG ucieka od Windows Phone](http://www.dobreprogramy.pl/djfoxer/LG-ucieka-od-Windows-Phone,31948.html)). Gdy ogłoszono Windows Phone 7.8, rozpoczęły się nerwowe chwile dla użytkowników LG z tym systemem. Szczególnie, gdy Polski oddział LG, zapytany o wersję 7.8 dla E900, oficjalnie odpisał, iż takowej nie zamierzają udostępnić. No cóż, zaczęła się fala krytyki zarówno pod adresem LG jak i Microsoftu. 

Okazuje się jednak, że nie warto wierzyć czasem dla lokalnych przedstawicieli firm, którzy nie zawsze są dobrze poinformowani. Otóż stary i wysłużony LG E900, mający już prawie 2.5 roku dostał wczoraj aktualizację do Windows Phone 7.8:
 


![desk](https://raw.githubusercontent.com/djfoer/djfoxer.github.io/master/_img/2013-1-31-_105_/g_-_608x405_-_-_38946x20130131084446_0.png



Co na to LG Polska? :)  Warto jednak nadmienić, iż LG planuje powrót do systemu Windows Phone. Możliwe, iż nie jest to przypadek, że leciwe LG otrzymuje aktualizacje do 7.8. Może jest to rodzaj budowania gruntu  pod nowe urządzenia od LG i zacieranie złego wizerunku. Jak donoszą media, Koreański producent planuje w roku 2013 sprzęt z Windows Phone 8. Chyba rynek urządzeń mobilnych od Microsoftu nie jest jednak, aż tak mało atrakcyjny? Ciekawi mnie co może o tych doniesieniach powiedzieć LG Polska? :)



## Aktualizacja (14.03.2013)

 
Microsoft wypuszcza dla wszystkich aktualizację do wersji 7.8, oznaczoną numerem 7.10.8860.142. Zmiany są niewielkie i raczej mało znaczące, nadal nie poprawiono błędu z nadmiernym użyciem zasobów i 3G w przypadku błędnie stworzonych kafelków (skrajne przypadki). Aktualizacja jest już dostępna dla wszystkich poprzez Zune.



## Aktualizacja (15.03.2013)


Microsoft wypuszcza już powoli nową aktualizację dla linii 7.8, która nosi numerek: 7.10.8862.144. Wnosi ona kilka zmian w wydajności, jak i również naprawia błąd z nadmiernym użyciem zasobów i 3G w przypadku błędnie stworzonych kafelków!