---
layout:     post
title:      Visual Studio Achievements
date:       2012-01-19 23:05:00
summary:    Każdy kto gra w gry, spotkał się z terminem achievement, czyli osiągnięcie. Za każdą, rzecz jaką zrobimy w grze, czy to znalezienie sekretu, czy zwykłe przejście mapy, odblokowujemy określone osiągnięcie. Jest  to obecnie na konsolach, czy na Steamie. Możemy pochwalić się osiągnięciami wśród znajomy...
categories: windows programowanie inne
---



Każdy kto gra w gry, spotkał się z terminem achievement, czyli osiągnięcie. Za każdą, rzecz jaką zrobimy w grze, czy to znalezienie sekretu, czy zwykłe przejście mapy, odblokowujemy określone osiągnięcie. Jest  to obecnie na konsolach, czy na Steamie. Możemy pochwalić się osiągnięciami wśród znajomych w systemie w jakim gramy, czy na Facebooku. Prosty sposób na wydłużenie gry i zwiększenie więzi pomiędzy graczem, a grą.

Visual Studio Achievements. Co ma do tego Visual Studio? Ktoś wpadł na genialny pomysł. Połączył założenia achievementów ze świata gier z kodowaniem w Visual Studio! :) Wszystko zaczęło się na [www.reddit.com](http://www.reddit.com/r/programming/comments/f8phd/what_if_visual_studio_had_achievements/), gdzie ktoś z nudów/dla żartów dodał wątek &quot;A co gdyby, Visual Studio miało osiągnięcia?&quot;. Okazało się, że pomysł chwycił na tyle, iż powstał... plugin (darmowy) do Visual Studio! Każdy z Was może go ściągnąć i zainstalować w Visualu. Od tej chwili będzie zbierał osiągnięcia, niczym w grach wideo :) 


![desk](https://raw.githubusercontent.com/djfoxer/djfoxer.github.io/master/_img/2012-1-19-_152_/g_-_608x405_-_-_29879x20120119225436_0.png)



Tak jak w grach, za konkretne czynności odblokowujemy osiągnięcia, tak ze pewne działania podczas tworzenia kodu, zarządzania Visual Studio, sposó kodowania itp. dostajemy również adekwatne achievementy.



![desk](https://raw.githubusercontent.com/djfoxer/djfoxer.github.io/master/_img/2012-1-19-_152_/g_-_608x405_-_-_29879x20120119225442_0.png)





### Instalacja



Strona domowa Visual Studio Achievements znajduje się pod tym adresem:
[channel9.msdn.com/achievements/visualstudio](http://channel9.msdn.com/achievements/visualstudio)

Plugin jest  *darmowy*  i przeznaczony jest dla Visual Studio 2010 Professional, Premium oraz Ultimate. Niektóre osiągnięcia wymagają posiadania FxCopa.



### Działanie



Po zainstalowaniu, plugin we własnym wątku analizuje kod programisty podczas kompilacji. Dodatkowo zbierane są zdarzenia i akcje (np. wykorzystanie narzędzi dostarczonych z Visual Studio, debugowanie itp.). Gdy odblokujemy osiągnięcie, pojawi się komunikat, niczym ze Steama, z informacją o achievemencie :) Osiągnięcia, które wymagają kilku konkretnych powtórzeń czynności, są sumowane co jedną minutę.

Z poziomu Visual Studio (Tools-&gt;Achievements) można podejrzeć aktualne osiągnięcia. Wymagane jest zalogowanie się poprzez LiveId. Do odblokowania są 32  osiągnięcia, a liczba ta ma być zwiększana.



![desk](https://raw.githubusercontent.com/djfoxer/djfoxer.github.io/master/_img/2012-1-19-_152_/g_-_608x405_-_-_29879x20120119225451_0.png)





### Dodatki



Visual Studio Achievements oferuje ponadto:


  * wrzucanie osiągnięć na Facebooka (nie przesadzajmy z tym :P)


  * widget, który pozwala na wrzucenie tabelki z osiągnięciami na naszą stronę www


  * podgląd listy rankingowej


  * własne API




![desk](https://raw.githubusercontent.com/djfoxer/djfoxer.github.io/master/_img/2012-1-19-_152_/g_-_288x192_-_-_29879x20120119230024_0.png)

[join]

![desk](https://raw.githubusercontent.com/djfoxer/djfoxer.github.io/master/_img/2012-1-19-_152_/g_-_288x192_-_-_29879x20120119230019_0.png)





### Nauka poprzez zabawę



Visual Studio Achievements to nie tylko dobra zabawa, ale również nauka. Analizując osiągnięcia do zdobycia, możemy nauczyć się pewnych narzędzi/sposobów działania (np. FxCop).

Gorąco polecam:)