---
layout:     post
title:      Zdrowa praca przy komputerze cz. 3 - Aplikacje wspomagające 2
date:       2011-06-03 00:07:00
summary:    W tym jakże krótkim wpisie pragnę kontynuować wątek odnośnie zdrowej pracy przy komputerze. Pierwszy wpis był odnośnie aplikacji, i dziś również chciałbym ten temat w pewien sposób kontynuować. EyeDefenderBohaterem dzisiejszego wpisu jest program EyeDefender. Jest to malutka aplikacja (zaledwie 185K...
categories: windows oprogramowanie porady
---



W tym jakże krótkim wpisie pragnę kontynuować wątek odnośnie zdrowej pracy przy komputerze. Pierwszy wpis był odnośnie aplikacji, i dziś również chciałbym ten temat w pewien sposób kontynuować. 





## EyeDefender



Bohaterem dzisiejszego wpisu jest program EyeDefender. Jest to malutka aplikacja (zaledwie 185KB), której zadaniem jest przypominanie o zrobieniu przerwy (podobnie jak w programie Workrave z części 1. serii) oraz dzięki seriom ćwiczeń możemy odprężyć oczy.

Program ma skromne opcje, ale dzięki temu jest przejrzysty i robi to do czego został stworzony, w perfekcyjny sposób.

W trayu pojawia się ikonka oka, kolor jaki przyjmuje informuje nas o stanie naszych oczu (biała ikonka - minimalne zmęczenie, zielona - średnie i czerwono duże zmęczenie - czas na przerwę, dodatkowo szara określa brak aktywności przy komputerze). W menu możemy ustalić długość przerwy i czas pomiędzy przerwami. 



![desk](https://raw.githubusercontent.com/djfoxer/djfoxer.github.io/master/_img/2011-6-3-_185_/g_-_608x405_-_-_25352x20110602231634_3.png)



W opcjach dostępnych z menu, otrzymujemy także, możliwość zmiany długość przerwy/odpoczynku oraz ustawienie hasła na aplikację i auto-start.
To co najciekawsze, to możliwość zmiany typu wyświetlanych ćwiczeń/obrazów w trakcie przerwy. Możemy w trakcie przerwy wyświetlać: obrazki ze wskazanego folderu, domyślny wygaszacz, popup z informacją o przerwie koło traya oraz zestaw ćwiczeń (o czym dalej).



![desk](https://raw.githubusercontent.com/djfoxer/djfoxer.github.io/master/_img/2011-6-3-_185_/g_-_608x405_-_-_25352x20110602231634_1.png)






## Ćwiczenia



Aplikacja ma zbiór bardzo ciekawych i odprężających wzrok ćwiczeń:

- biała siatka na czarnym tle przechodząca w czarną siatkę na białym tle
- znikający i pojawiający się krzyżyk w rogach ekranu i na środku
- przemieszczający się prostokąt
- przemieszczające się kółko



![desk](https://raw.githubusercontent.com/djfoxer/djfoxer.github.io/master/_img/2011-6-3-_185_/g_-_608x405_-_-_25352x20110602231634_2.png)



Dzięki owym ćwiczeniom możemy zrelaksować wzrok, poćwiczyć akomodację, ruch gałek ocznych połączonych z mruganiem i w jakiś sposób przeciwdziałać tzw. zespołowi suchego oka (brak wydzielania odpowiedniej ilość łez - brak nawilżenia oka; co powoduje dyskomfort widzenia, pieczenie, swędzenie, poczucie ciała obcego w oku, skutkować to może w dalszych etapach infekcjami bakteryjnymi). 



Oczywiście nic nie zastąpi odejścia od komputera. 
Co polecam zrobić np. TERAZ! :) 
Popatrz wokół siebie, pomrugaj, poruszaj gałkami, spójrz na coś o kolorze zielonym (odpręża wzrok), wyjrzyj, w miarę możliwość, przez okno. 
A może już czas wyłączyć komputer i się przejść, wyjść na rower itp. itd. ...





## Życzę miłej i zdrowej pracy!






## Powiązane





[http://www.eterlab.com/eyedefender/ - EyeDefender](http://www.eterlab.com/eyedefender/)
[http://pl.wikipedia.org/wiki/Zespół_suchego_oka - Zespół suchego oka ](http://pl.wikipedia.org/wiki/Zespół_suchego_oka)





