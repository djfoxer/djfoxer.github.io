---
layout:     post
title:      Nokia DC-16 - przenośnia ładowarka na USB
date:       2013-06-03 15:56:00
summary:    Baterie w smartfonach to najsłabsze ogniwo w naszych mobilnych urządzeniach. Pomimo coraz lepszych procesorów i większych wyświetlaczy, baterie nie zmieniły się zbytnio. Zwiększony pobór prądu skutkuje tym, iż na rynku pojawia się duża liczba przenośnych ładowarek, a niektórzy (jak mordzio) próbują ...
categories: sprzęt porady urządzenia mobilne
---



Baterie w smartfonach to najsłabsze ogniwo w naszych mobilnych urządzeniach. Pomimo coraz lepszych procesorów i większych wyświetlaczy, baterie nie zmieniły się zbytnio. Zwiększony pobór prądu skutkuje tym, iż na rynku pojawia się duża liczba przenośnych ładowarek, a niektórzy (jak [mordzio](http://www.dobreprogramy.pl/mordzio/PowerBank-za-grosze,41423.html)) próbują sami, od podstaw, stworzyć takie urządzenie. W tym wpisie omówię pierwszą opcję, jest nią przenośnia ładowarka na USB - Nokia DC-16.



![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130531143833_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130530225911_0.jpg)





### Prezentacja

 

Nokia DC-16 to świetnie wykonane urządzenie z twardego plastiku o wysokiej jakości. W oczy rzucają się różne dostępne kolory (na grafice brakuje jeszcze żółtego), które nawiązują do aktualnej strategii Nokii - wypuszczania kolorowych smartfonów. Kształtem przypomina cygaro i jest bardzo lekka (75 gram) i zgrabna. W pudełku dostajemy także krótki kabel USB - microUSB do ładowania baterii ładowarki/urządzenia mobilnego. Z jednej strony DC-16 mamy &quot;duże&quot; wejście USB, przez które ładujemy zewnętrzne urządzenie. Po drugiej stronie jest microUSB, do ładowania wewnętrznego akumulatorka. 



![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130530225905_0.jpg)





![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_288x192_-_-_41610x20130530225855_0.jpg)

[join]

![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_288x192_-_-_41610x20130530225900_0.jpg)



Ładowarka posiada w środku akumulator litowo-jonowy o pojemności 2200 mAh, a natężenie wyjściowe to 950mA. Na jednym z końców z microUSB znajdują się cztery diody, które pokazują stopień naładowania wewnętrznego akumulatorka. Aktywować można je poprzez przycisk (pod diodami, w kształcie baterii), w celu sprawdzenia naładowania baterii w danym momencie. 



![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130530225836_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130530225843_0.jpg)



Akumulatorek można ładować zarówno z komputera, jak i z gniazdka. Szkoda, że do zestawu nie dołączono końcówki do podłączenia do sieci.



### Szczegóły odnośnie ładowania



Gdy urządzenie się ładuje, diody będą migać, zaś po naładowaniu światło będzie świecić. Kiedy DC-16 &quot;rozładuje się&quot; wówczas pierwsza dioda zacznie migać. Co ważne, jeśli podłączymy jednocześnie ładowanie akumulatorków w ładowarce i urządzenie do doładowania - w pierwszej kolejności zostaną naładowane akumulatorki wewnętrzne, a później zacznie się ładowanie zewnętrznego urządzenia.



### Testy


Do przetestowania DC-16 użyłem Nokia Lumia 820 oraz [Samsung Galaxy Note 2](http://www.dobreprogramy.pl/djfoxer/Samsung-Galaxy-Note--smartfon-na-rozdrozu,38644.html). 

Sam akumulator w DC-16 ładuje się ok. 2 godzin z gniazda sieciowego. W czasie ładowania temperatura urządzenia nie zwiększa się na tyle, aby czuć zwiększone ciepło.
Jak zachowuje się z testowanymi smartfonami? Oto wyniki:




![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130530225932_0.jpg)





  * Nokia Lumia 820 - pojemność baterii 1650 mAh



  * ładowanie baterii od 10% (165 mAh) do 100% (1650 mAh) - ok. 1 godzina 20 minut


  * ładowarka DC-16 nie została w pełni wyczerpana






![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130530225938_0.jpg)






  * Samsung Galaxy Note 2 - pojemność baterii 3100 mAh



  * ładowanie baterii od 10% (310 mAh) do 60% (1830 mAh) - ok. 1 godzina 30 minut


  * ładowarka DC-16 została w pełni wyczerpana









Można zatem śmiało powiedzieć, że ładowarka Nokia DC-16 może maksymalnie naładować baterię zewnętrznego urządzenia o 1520 mAh. Zrobi to w  ok. 1 godzinę i 30 minut. W tym czasie temperatura ładowarki może nieznacznie się zwiększyć.






### Gdzie i za ile?



Cena katalogowa w sklepie Nokii wynosi ok. 100zł. Na szczęście można kupić DC-16 sporo taniej. W sklepach internetowych zapłacimy maksymalnie 70 zł. Na allegro spokojnie znajdziemy aukcje z ofertą &quot;kup teraz&quot; poniżej 50zł. To nie koniec niskich cen. Swego czasu Biedronka oferowała DC-16 w rewelacyjnej niskiej cenie 30zł, a szczęśliwcy mogli wygrać 200 ładowarek w cyklicznych konkursach Nokii dla Lumii z Windows Phone (dzięki czemu powstał ten wpis), o czym w następnym akapicie...



![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130531184135_0.jpg)





### Przyszłość


Nokia po ciepłym przyjęciu przenośnej ładowarki DC-16, planuje wydanie nowszej wersji urządzenia. Pod nazwą DC-18 kryje się nowy model z mniejszym akumulatorkiem (1750 mAh), ale jednocześnie z niższą wagą (65 gram) i zmniejszonymi rozmiarami. Również w tym przypadku będą dostępne kolorowe wzory i jeszcze ciekawszy design (z dużym wyświetlaczem wskazującym poziom naładowania i wbudowanym kabelkiem). Nie jest jeszcze znana cena. 



![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130601161458_0.jpg)




![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130601161504_0.jpg)



Najciekawsze jest jednak to, iż będzie można wygrać te urządzenie w nadchodzącym konkursie Nokii dla Lumii. Wystarczy pobrać aplikację na Windows Phone [Nokia Konkursy](http://www.windowsphone.com/pl-pl/store/app/nokia-konkursy/1fa2f9a8-de8d-41c9-b7f1-1e3d28c09025) i w kalendarzu ustawić przypomnienie o nagrodzie do zgarnięcia (cały czas można wygrywać nagrody, obecnie są to słuchawki Monstera). Życzę powodzenia! :)



![desk](https://raw.githubusercontent.com/djfoxer/djfoxer.github.io/master/_img/2013-6-3-_89_/g_-_608x405_-_-_41610x20130531184139_0.jpg)





### Podsumowanie


Z czystym sumieniem mogę polecić ładowarkę Nokia DC-16. Świetny design, duża wytrzymałość i spora dawka &quot;energii&quot; w trasie, dla naszego smartfona, to największe plusy. Jeśli dodamy jeszcze do tego niską cenę, to dla osób, potrzebujących dodatkowym mAh w urządzeniach przenośnych, zakup DC-16 jest wręcz nieodzowny.