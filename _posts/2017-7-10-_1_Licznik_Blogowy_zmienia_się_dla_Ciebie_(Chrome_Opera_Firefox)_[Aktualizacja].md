---
layout:     post
title:      Licznik Blogowy zmienia się dla Ciebie (Chrome/Opera/Firefox) [Aktualizacja]
date:       2017-07-10 18:49:00
summary:    Licznik Blogowy to wtyczka do najpopularniejszych przeglądarek, którą warto mieć. Nie ma znaczenia czy prowadzisz blog na portalu, czy tylko czytasz co ciekawsze artykuły. Dodatek potrafi zebrać statystyki z każdego bloga i przedstawić je w postaci szczegółowej listy i atrakcyjnych wykresów. Po szcz...
categories: <input id="chkTagsList_3" type="checkbox" name="ctl00$phContentRight$chkTagsList$chkTagsList_3" checked="checked" value="8"><label for="chkTagsList_3">oprogramowanie</label> <input id="chkTagsList_4" type="checkbox" name="ctl00$phContentRight$chkTagsList$chkTagsList_4" checked="checked" value="16"><label for="chkTagsList_4">internet</label> <input id="chkTagsList_7" type="checkbox" name="ctl00$phContentRight$chkTagsList$chkTagsList_7" checked="checked" value="128"><label for="chkTagsList_7">programowanie</label>
---



Licznik Blogowy to wtyczka do najpopularniejszych przeglądarek, którą warto mieć. Nie ma znaczenia czy prowadzisz blog na portalu, czy tylko czytasz co ciekawsze artykuły. Dodatek potrafi zebrać statystyki z każdego bloga i przedstawić je w postaci szczegółowej listy i atrakcyjnych wykresów. Po szczegóły odsyłam do pierwszego wpisu - [Licznik Blogowy 2017 — niezbędnik blogera](https://www.dobreprogramy.pl/djfoxer/Licznik-Blogowy-2017-niezbednik-blogera-ChromeOperaFirefox,81509.html).

W ostatnim tygodniu pojawiła się nowa wersja wtyczki, która przynosiła wiele zmian i ulepszeń. O tych nowościach i planach na rozwój projektu pisałem w ostatnim wpisie ([Licznik Blogowy, kolejne zmiany dla użytkowników portalu](https://www.dobreprogramy.pl/djfoxer/Licznik-Blogowy-kolejne-zmiany-dla-uzytkownikow-portalu-ChromeOperaFirefox,81944.html)).



![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710181745_0.png)





## Licznik Blogowy 1.6



Okazało się, że zmiany przyszły znacznie wcześniej niż sam sądziłem. W tym tygodniu dostępna jest już kolejna wersja (1.6) Licznika Blogowego. Obecnie wtyczkę można uznać, za wersję finalną. Wygląda na to, że większość błędów została naprawiona. Kilka zaproponowanych nowości również zostało naniesionych na aktualne wydanie.



![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710183022_0.png)




![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710183023_0.png)





### Nowy plugin do wykresów



Najnowsza wersja wtyczki niesie z sobą całkowitą zmianę pluginu do rysowania wykresów. Wcześniej używałem dodatku [AwesomeChartJS](https://cyberpython.github.io/AwesomeChartJS/), który już niestety nie jest wspierany. Miał on również wiele błędów (opisy danych miały na sztywno ustawioną szerokość), a także był dość powolny na Firefoxie (gdzie niestety silnik js jest w tyle nawet za Edge, co ta Mozilla zrobiła...). 

Obecnie wykresy rysowane są za pomocą pluginu [Chart.js](http://www.chartjs.org/). Jest on znacznie szybszy od wcześniejszej wersji, a także pozwala na dostosowanie wynikowych wykresów do własnych potrzeb. Tutaj również wykresy prezentują się znacznie okazalej i schludniej. Kolorystycznie całość została także dopasowana do schematu kolorystycznego analizowanego bloga. Całość znacznie sykała na czytelności:



![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710183023_1.png)




![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710183024_0.png)





### Niezalogowani łączcie się!


Kolejną sporą zmianą jest sposób zliczania komentarzy. Od obecnej wersji 1.6 komentarze osób niezalogowanych będą sumowane do jednej pozycji i wyświetlane w opisie wykresu.


![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710183756_0.PNG)





### Cisza z Edge i wakacje u Firefoxa

 
Pomimo tego, iż wtyczka gotowa jest już do współpracy z Edge, to nadal Microsoft nie aktywował możliwości umieszczenia wtyczki w markecie z mojego konta deweloperskiego. Z tego co widzę niektórzy czekają na tą opcję miesiącami... Brawo MS :D

Kolejna sprawa do szybkość certyfikacji wtyczki. W markecie Chrome aktualizacje publikowane są w przeciąga kilku minut, zaś na Operze trwa to max dzień-dwa. Z Firefoxem jest niestety gorzej. Obecnie wtyczki do certyfikacji czekają nawet tydzień lub dwa. Chyba ktoś poszedł na urlop...


![desk](https://raw.githubusercontent.com/djfoxer/djfoxer.github.io/master/_img/2017-7-10-_1_/g_-_608x405_-_-_82093x20170710183921_0.PNG)



W obecnej chwili najnowsze wersje dostępne są na przeglądarki Chrome i Opera, zaś Firefox powinien wyświetlać aktualizację w kolejnym tygodniu. Jak zawsze zapraszam do komentowania i testowania:



<blockquote>
<p>Licznik Blogowy dobreprogramy - Chrome

[Link do marketu](https://chrome.google.com/webstore/detail/licznik-blogowy-dobreprog/omplpihocnjpfdjkmdabalakfiebefpp?hl=pl)



</p>
</blockquote>


<blockquote>
<p>Licznik Blogowy dobreprogramy - Opera

[Link do marketu](https://addons.opera.com/pl/extensions/details/licznik-blogowy-dobreprogramy/)



</p>
</blockquote>



<blockquote>
<p>Licznik Blogowy dobreprogramy - Firefox

[Link do marketu](https://addons.mozilla.org/pl/firefox/addon/licznik-blogowy-dobreprogramy/)

</p>
</blockquote>



## Aktualizacja 1.7


Dopiero zauważyłem, że osoby niemające aliasu w adresie bloga, a mające więcej niż jedną stronę z wpisami blogowymi mają dziwnie budowany adres url. Właśnie wrzuciłem poprawkę 1.7, która uwzględnia ten przypadek.