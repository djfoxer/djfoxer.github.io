---
layout:     post
title:      LG GT540 - wymiana wyświetlacza
date:       2011-09-23 01:30:00
summary:    Nowe ekrany dotykowe w smartfonach są coraz większe i piękniejsze. Niestety, czasem zdąża się, iż taki wyświetlacz ulegnie uszkodzeniu mechanicznemu.Gwarancja nie obejmuje darmowej wymiany ekranu na nowy.Tak stało się z LG GT540. Bardzo przyjemny smartfon z Androidem. Szkoda pozbywać się go za grosze, gdy możemy sami wymienić wyświetlacz.Koszt nowego wyświetlacza z robocizną w serwisie to wydatek ...
categories: sprzęt porady
slug: LG-GT540-wymiana-wyswietlacza,27939.html
---



Nowe ekrany dotykowe w smartfonach są coraz większe i piękniejsze. Niestety, czasem zdąża się, iż taki wyświetlacz ulegnie uszkodzeniu mechanicznemu.
Gwarancja nie obejmuje darmowej wymiany ekranu na nowy.
Tak stało się z LG GT540. Bardzo przyjemny smartfon z Androidem. Szkoda pozbywać się go za grosze, gdy możemy sami wymienić wyświetlacz.

Koszt nowego wyświetlacza z robocizną w serwisie to wydatek prawie 200 zł. 
Nie warto jednak rozpaczać. W internecie można kupić zarówno oryginalne wyświetlacze (ponad 100 zł) lub zamienniki (50 zł). Jakość nieoryginalnych części, w tym przypadku,  nie rożni się niczym od oryginalnych.


## UWAGA!


Otwierając smartfon tracimy gwarancję! Sposób działania, zamieszony poniżej robisz na własną odpowiedzialność! Jeśli nie czujesz się na siłach w tego typu naprawach, warto poprosić znajomego, który zna się na rzeczy.

Co będzie potrzebne:
- śrubokręt krzyżakowy 
- nożyk lub coś płaskiego do podważenia elementów wewnętrznych smartfonu
- [opcjonalnie] izopropyl do odtłuszczenia palców

Kilka rad:
- trzymaj wszystkie elementy ułożone w jednym miejscu, łatwiej złożysz potem całość 
- przygotuj coś, gdzie będzie można wrzucić małe śrubki
- podczas demontażu należy być ostrożnym, można łatwo połamać plastykowe części 
- całość zajmie ok. 60 minut, nie warto się spieszyć
- dwa przyciski na krawędzi smartfonu powinny być w kolejności od dołu: aparat, wyszukiwanie



 *Do dzieła!* 


![desk](https://raw.githubusercontent.com/djfoxer/djfoxer.github.io/master/_img/2011-9-23-_169_/g_-_608x405_-_-_27939x20110923001245_1.jpg)
 

[1]
Pęknięty wyświetlacz.  Dokładnie widać linię ukruszenia.

[2]
Zamiennik wyświetlacza do LG GT540. Cena oryginału to ok 100zł, zamiennik z przesyłką możemy już kupić za 60zł. Jakość obu wyświetlaczy jest bardzo podobna.

[3]
Rozpoczynamy wymianę wyświetlacza. Pierwszym krokiem jest wyjęcie baterii oraz (jeśli są) karty sim i pamięci microSD.

[4]
Na zdjęciu zaznaczono miejsca, gdzie są śrubki, które musimy wykręcić.

[5]
Do wykręcenia niezbędny będzie śrubokręt krzyżakowy z małą końcówką.

[6]
Nie warto używać innych śrubokrętów niż zalecany, gdyż inaczej uszkodzimy końcówki śrubek i będziemy mieli kłopot z ich późniejszym wkręceniem. Zwrócimy uwagę by nie porysować śrubokrętem elementów wewnętrznych smartfonu. 

[7]
Śrubki należą do tych, co same nie wypadaj. Chcąc je wydobyć, po odkręceniu musimy je czymś delikatnie podważyć (nożykiem lub jak w moim przypadku płaską końcówka śrubokręta).

[8]
Aby nie zgubić śrubek, polecam położyć je w bezpieczne miejsce np. do zakrętki po soku ;)

[9]
Następnym etapem będzie wyjęcie, zaznaczonej na zdjęciu obudowy. Róbmy to ostrożnie, gdyż wykonana jest ona z delikatnego plastyku. Dodatkowo boki są bardzo cienkie i podatne na uszkodzenia.


![desk](https://raw.githubusercontent.com/djfoxer/djfoxer.github.io/master/_img/2011-9-23-_169_/g_-_608x405_-_-_27939x20110923002914_2.jpg)
 

[10]
Rozbieranie warto zacząć od góry smartfonu. Podważmy delikatnie obudowę na złączeniu.

[11]
Może tę czynność wykonać palcami. Nie ciągnijmy na siłę obudowy, gdyż wyrwiemy zaczepy! W tym kroku celem jest delikatnie podważyć górną część obudowy.

[12]
Gdy górna część już jest wyjęta, przechodzimy do delikatnych boków obudowy. Aby nie uszkodzić niczego, spróbujmy minimalnie odgiąć brzegi zewnętrznej obudowy, w celu zwolnienia zatrzasków. Gdy się już z tym uporamy, zdjęcie dolnej części powinno pójść automatycznie.

[13]
Cała i nieuszkodzona obudowa, połóżmy ją w bezpiecznym miejscu :)

[14]
Kolejnym celem jest głośniczek i miejsce na kartę pamięci (zaznaczone na zdjęciu). Zdjęcie tego panelu nie jest proste, gdyż siedzi on dość mocno przyczepiony.

[15]
Demontaż zacznijmy od miejsca pokazanego na zdjęciu. Delikatnie podważmy element od dołu z lewej i prawej strony.

[16]
Podważenie od góry umożliwi zdjęcie panelu za pomocą palców.

[17]
Szczęśliwie odseparowany panel od smartfonu;)

[18]
Aby móc dalej działać, należy odpiąć łącznik wyświetlacza z płytą główną smartfonu.


![desk](https://raw.githubusercontent.com/djfoxer/djfoxer.github.io/master/_img/2011-9-23-_169_/g_-_608x405_-_-_27939x20110923005825_3.jpg)
 

[19]
Podobnie jak w kroku 12., delikatnie odegnijmy brzegi zewnętrznej obudowy smartfonu w celu wyjęcia płyty głównej. Polecam zacząć od górnej, czarnej końcówki wyjścia słuchawkowego. 

[20]
Gdy uda się już oddzielić płytę główną, zauważmy, iż jest ona połączona z panelem przednim smartfonu, za pomocą dwóch nałożonych na siebie tasiemek. Ostrożnie połóżmy całość na stole, aby nie zerwać tych tasiemek. Aby ułatwić dalsze prace, można w tym momencie odłączyć te dwie tasiemki od płyty głównej.

[21]
Na tym etapie zwróćmy uwagę na boczne przyciski (regulacja głośności, aparat, wyszukiwanie), które mogą wypaść po zdjęciu płyty głównej.

[22]
Najcięższa próba sił :) W tym momencie jedynie co nas dzieli od wyświetlacza, to metalowa obudowa okalająca go. Bardzo delikatnie spróbujmy podważyć obudowę. Nie róbmy tego na siłę gdyż pod spodem mamy zewnętrzną obudowę, która może pęknąć. Dodatkowo zbyt energiczne podważanie może doprowadzić do porysowania szybki ochraniającej wyświetlacz. Można pomóc sobie podobnie jak wcześniej, delikatnie odginając boki zewnętrznej obudowy w celu zwolnienia zatrzasków.

[23]
Po wyjęciu, otrzymamy stary, uszkodzony wyświetlacz z ochronną obudową.

[24]
Jedynie co nas interesuje teraz, to metalowa obudowa.

[25]
Wyjmujemy stary ekran. W celu ochrony nowego wyświetlacza przed tłuszczem, możemy palce zanurzyć w alkoholu izopropylowym. Z nowego wyświetlacza zdejmujemy ochronną folię i trzymając za krawędzie umieszczamy go w metalowej obudowie, gdzie był stary ekran.

[26]
Całość montujemy ponownie w miejscu gdzie była obudowa z wyświetlaczem.
Kolejno na powrót składamy elementy. Uważajmy na zatrzaski! Nie wciskajmy na siłę części do obudowy. Róbmy to z wyczuciem. 

[27]
Po złożeniu i uruchomieniu, jeśli wszystko zrobiliśmy dobrze, nowy ekran zaświeci się pełnią barw :)


W taki oto sposób wymieniliśmy wyświetlacz w LG GT540 i zaoszczędziliśmy pieniądze. Mam nadzieję, iż wpis okaże się przydatny.

 *Dziękuję i Pozdrawiam* 

