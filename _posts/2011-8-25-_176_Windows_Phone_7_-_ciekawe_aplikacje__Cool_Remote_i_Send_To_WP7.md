---
layout:     post
title:      Windows Phone 7 - ciekawe aplikacje: Cool Remote i Send To WP7
date:       2011-08-25 18:49:00
summary:    W tym małym wpisie chciałbym przedstawić dwie bardzo ciekawe i darmowe aplikacje. Programy w znaczący sposób ułatwią komunikację pomiędzy naszym Windows Phone 7, a np. desktopem.Cool RemoteCool Remote (http://coolremote.wordpress.com) jest aplikacją, dzięki której będziemy mogli połączyć się zdalnie...
categories: oprogramowanie urządzenia mobilne
---



W tym małym wpisie chciałbym przedstawić dwie bardzo ciekawe i darmowe aplikacje. Programy w znaczący sposób ułatwią komunikację pomiędzy naszym Windows Phone 7, a np. desktopem.

 *Cool Remote* 

Cool Remote ([http://coolremote.wordpress.com](http://coolremote.wordpress.com)) jest aplikacją, dzięki której będziemy mogli połączyć się zdalnie, z naszym komputerem w sieci lokalnej. 

W przeciwieństwie do innych darmowych aplikacji, które ograniczają się jedynie do sterownia klawiaturą/odtwarzaczem audio, Cool Remote jest programem, który jest namiastką &quot;Pulpitu zdalnego&quot; znanego z systemów Windows. 

Wystarczy na komputerze zainstalować aplikację &quot;serwerową&quot; Cool Remote Server, która umożliwi połączenie się z danym komputerem poprzez sieć. Ustawiamy jeszcze hasło dostępu i nasz pulpit już jest gotowy do udostępniania pulpitu.



![desk](https://raw.githubusercontent.com/djfoxer/djfoxer.github.io/master/_img/2011-8-25-_176_/g_-_608x405_-_-_27386x20110824234951_1.jpg)



Na drugim końcu nitki :P, na naszym Windows Phone 7, instalujemy darmową z aplikację z Marketplace: Cool Remote. Program potrafi sam wyszukać urządzenia dostępne w sieci lokalnej. Wystarczy tylko wpisać, wcześniej ustalone hasło i już możemy połączyć się z naszym komputerem poprzez Windows Phone 7!

Program umożliwia podgląd pulpitu (z zoomem), sterowanie klawiaturą oraz myszką z naszego WP7. Całość działa całkiem nieźle. Jedynie do czego można się przyczepić to do obsługi myszki. Wszystko jest ok, ale przydałaby się możliwość obsługi myszki na podglądzie okna, a nie na oddzielnym wirtualnym padzie. Obecnie poruszając myszką poprzez ekran dotykowy nie widzimy podglądu pulpitu, i musimy spoglądać na ekran monitora. 



![desk](https://raw.githubusercontent.com/djfoxer/djfoxer.github.io/master/_img/2011-8-25-_176_/g_-_608x405_-_-_27386x20110824234951_2.jpg)



Gdy ta dość znacząca ułomność zostanie naprawiona, będziemy mieli możliwość w 100% sterownia zdanie komputerem. Taki malutki &quot;pulpit zdalny&quot;. Warto czekać na dalszy rozwój tej aplikacji, gdyż jest to nieliczny w pełni darmowy program do łączenia się zdalnie poprzez Windows Phone 7. Program został udostępniony 13 sierpnia! A zatem jest to nowy, świeży soft, w międzyczasie, 18 sierpnia była już mała aktualizacja. Twórcy pieczołowicie pracują nad udoskonalaniem swojego działa. Warto trzymać kciuki.

Jednakże już teraz aplikacja jest bardzo przydatna. Możemy zobaczyć szybko co się dzieje na naszym komputerze lub nie podchodząc do biurka sterować PCtem. Opcje dostępne z poziomu Windows Phone 7 pozwalają na ustawienie jakości przesyłanego obrazu oraz wielkości bufora.

Dodatkowo wspomnę, iż otrzymujemy również możliwość sterownia komputerem poprzez inny komputer w sieci. Odbywa się to przez przeglądarkę www i działa wyśmienicie. Istnieje także udzielna wersja na iOSa.


 *Send To WP7* 

Ostatnią aplikacją jest Send To WP7 ([http://www.daveamenta.com/products/chrome-to-wp7/](http://www.daveamenta.com/products/chrome-to-wp7/)) . Mały program, który pozwala na przesyłanie wprost z przeglądarki (Internet Explorer 8, 9; Firefox;  Chrome; Opera) tekstu, linków, grafiki. Wystarczy zainstalować rozszerzenie do konkretnej przeglądarki i wpisać klucz jaki widnieje w konfiguracji na telefonie. 



![desk](https://raw.githubusercontent.com/djfoxer/djfoxer.github.io/master/_img/2011-8-25-_176_/g_-_608x405_-_-_27386x20110824234951_3.jpg)



Od tego momentu będziemy mogli przesyłać dane do WP7. Zaznaczmy tekst i klikamy prawym klawisze myszy wybierając: &quot;Send to Windows Phone&quot;.  Tekst możemy natychmiast użyć w: wiadomości sms, email, jako adres na mapie, fraza do wyszukania w bingu lub w Marketplace. A także jako numer, na który możemy zadzwonić lub wysłać wiadomość. 

W taki prosty sposób możemy wysłać np. hasła lub długie smsy z komputera.

Istniej także możliwość instalacji aplikacji desktopowej, która pozwala na wysyłanie plików bez użycia przeglądarki, bezpośrednio z menu eksploratora. 

 *Na koniec* 

Oczywiście w obu przypadkach potrzebujemy połączenia internetowego (np. wifi).
Gorąco polecam te dwie aplikacje. Bardzo ułatwiają i uatrakcyjniają codzienną pracę  pomiędzy PCtem, a Windows Phone 7.


 *Pozdrawiam* 



