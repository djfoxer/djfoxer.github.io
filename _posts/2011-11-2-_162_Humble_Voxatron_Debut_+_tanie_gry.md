---
layout:     post
title:      Humble Voxatron Debut + tanie gry
date:       2011-11-02 23:35:00
summary:    Ponownie The Humble Indie Bundle atakuje nas świetną promocją.W skrócie czym jest Humble Indie Bundle:- kupujesz gry za dowolne pieniądze- gry są multiplatformowe- brak zabezpieczeń- pieniądze idą m.in. na cele charytatywnePod http://www.humblebundle.com/ znajdziecie więcej szczegółów. W nowej odsło...
categories: windows linux gry
---



Ponownie The Humble Indie Bundle atakuje nas świetną promocją.

W skrócie czym jest Humble Indie Bundle:

- kupujesz gry za dowolne pieniądze
- gry są multiplatformowe
- brak zabezpieczeń
- pieniądze idą m.in. na cele charytatywne



Pod [http://www.humblebundle.com/](http://www.humblebundle.com/) znajdziecie więcej szczegółów.



![desk](https://raw.githubusercontent.com/djfoxer/djfoxer.github.io/master/_img/2011-11-2-_162_/g_-_608x405_-_-_28582x20111101222510_1.jpg)

 

W nowej odsłonie The Humble Indie Bundle, która obecnie zwie się: Humble Voxatron Debut możemy otrzymać Voxatron, a także jeśli wpłata przekroczy średnią aktualnych wpłat: The Binding of Isaac i Blocks That Matter.




## Voxatron



Tytułowa pozycja to strzelanka z rzutem izometrycznym. Grę otrzymujemy w wersji alfa. Jest to jednocześnie pra-premiera. Nie posiada ona jednak jakiś znaczących defektów, przez co można spokojnie grać :) Mamy również gwarancję, iż będziemy dostawać wszelkie aktualizacje i dodatki, jakie otrzyma.

Voxatron przy pierwszym uruchomieniu zachwyca, śwetną oprawą muzyczną. Tytułowy motyw z menu, przypomina stare czasy, kiedy muzykę z menu nuciło się jeszcze długo po tym jak wyłączyliśmy grę.

Nie sposób wspomnieć o grafice. Świetny klimacik (coś jakby Minecraft, jednakże bardziej kolorowa i oldschoolowa). Nie sposób oderwać oczu, od tego co zrobili designerzy. Wielkie brawa! Polecam obejrzeć filmik i samemu się przekonać.

Gameplay stoi na bardzo wysokim poziomie, sam nie mogłem się oderwać od tej gry. Nie spodziewałem się, iż jeszcze jakaś pozycja może mnie tak wciągnąć. Niby mamy tu zwykłe strzelanie i zbieranie powerupów, jednakże całość wykonana jest z takim smakiem i wyczuciem czego potrzebują gracze, że aż chce się grać dalej. 

Gra oferuje oprócz kampanii, szybkie bitwy, a także edytor poziomów, który pozwoli nam na tworzenie nowych etapów i dzielenie się z innymi.

Gorąco zachęcam do kupna paczki, nawet tylko dla tej gry! Warto! Nie zawiedziecie się!

[youtube=http://www.youtube.com/watch?v=aORv8is8C74]





## The Binding of Isaac



Ocena na metacritic: 84

Już sam tytuł mówi nam co nieco, o grze, ale o tym później. Jest to niby zwykła strzelana z grafiką 2D.  Jednakże fabuła (która okazuje się być bardzo ważna w tej produkcji!) i gameplay celują w starszych odbiorców.

The Binding of Isaac jest grą twórcy Super Meat Boy. Fabula kręci się wokół żałosnego życia Isaaca, które jest serią niepowodzeń i klęsk. Gra dla części odbiorców może wydać się kontrowersyjna (matka oglądająca w kółko chrześcijańskie kanały TV i chcąca zabić (poświęcić) syna, powerupy w postaci np. różańca itp. ).

Grafika została stworzona tak, aby sprawiała wrażenie zepsutej, zgniłej. Podkreśla ona nędzne życie bohatera, który de facto strzela... łzami. Chodząc po komnatach (generowanych losowo), zbieramy powerupy, odkrywamy sekretne przejścia. Na koniec poziomu walczymy z bosem, który jest wyimaginowanym stworem, przypominającym osoby/wydarzenie z prawdziwego życia bohatera.

Gra nie jest łatwa, zarówno pod względem poziomu trudności, jak jeśli chodzi o treści, które przekazuje. Polecam zapoznać się z tą produkcją i wyrobić własne zdanie.

[youtube=http://www.youtube.com/watch?v=Kpmm8WX9wMA]





## Blocks That Matter



Ocena na metacritic: 76

Ostatnią produkcją (jak to bywa w The Humble Indie Bundle, możliwe, iż to nie jest jeszcze koniec) jest Blocks That Matter. Jest to połączeniem zręcznościówki z grą logiczną. Sterujemy małym robocikiem, który zbiera (wiercąc) bloki i następnie ponownie je układa. Bloki są zrobione z różnego materiału (piasek, drewno, kamień, obsydian, żelazo, diament) i trzeba odpowiednio wykonywać właściwości każdego z nich. Prawie 60 poziomów gwarantuje dobrą zabawę. 

Blocks That Matter zwyciężył w tym roku w konkursie Dream Build Play. Gra oferuje wiele godzin rozrywki z bardzo dobrą oprawą aduio-wizualną. Zapraszam do obejrzenia gameplayu poniżej.

[youtube=http://www.youtube.com/watch?v=krhHysLmXV0]


Gorąco polecam Humble Voxatron Debut. Tym razem warto koniecznie zapoznać się z ofertą i kupić paczkę. Takiej okazji może już nie być później. Dodatkowo, możemy się spodziewać, iż udostępnione zostaną jeszcze jakieś gry.


A jeśli...

Chcesz więcej gier za &quot;symboliczną kwotę&quot;? 

Od 3 listopada, w Biedronce ([http://biedronka.pl/gry/](http://biedronka.pl/gry/)) będzie dostępnych 12 gier, każda w cenie 9,99zł. Warto zapoznać się z ofertą, gdyż jest kilka pozycji, które każdy szanujący się gracz powinien mieć na półce. Oto krótki spis:



![desk](https://raw.githubusercontent.com/djfoxer/djfoxer.github.io/master/_img/2011-11-2-_162_/g_-_608x405_-_-_28582x20111101231245_2.jpg)

 

Zeno Clash 
Ocena na metacritic: 77
Brutalna gra FPP stawiająca na walkę wręcz. Niesamowity design i grywalność!

Kroniki Riddicka: Assault on Dark Athena 
Ocena na metacritic: 80 (Kroniki Riddicka: Assault on Dark Athena)
Ocena na metacritic: 90 (Kroniki Riddicka: Ucieczka z Butcher Bay)
Rewelacyjna gra FPP na podstawie filmu. Grywalność na najwyższym poziomie. Tony akcji i niezapomnianych momentów. Ta wersja zawiera odświeżona pierwszą cześć gry - Kroniki Riddicka: Ucieczka z Butcher Bay. Pozycja obowiązkowa!

Blood Bowl 
Ocena na metacritic: 72
Mięsista gra &quot;sportowa&quot;, coś na wzór footballu amerykańskiego w świece fantasy. 

Warhammer 40,000: Dawn of War II 
Ocena na metacritic: 85
Strategia w uniwersum Warhammera 40000, tej pozycji nikomu nie trzeba przestawiać.

Opowieści z Narnii: Lew, Czarownica i stara szafa 
Ocena na metacritic: 71
Gra przygodowa w świecie filmu Opowieści z Narnii.



![desk](https://raw.githubusercontent.com/djfoxer/djfoxer.github.io/master/_img/2011-11-2-_162_/g_-_608x405_-_-_28582x20111101231245_3.jpg)

 



Supreme Commander 
Ocena na metacritic: 86
Bardzo wysoko oceniany RTS.

Codename: Panzers - Zimna Wojna 
Ocena na metacritic: 67
Trzecia część serii, znanych RTSów.

X-Blades 
Ocena na metacritic: 54
Sieka TPP, bez szaleństw.



## Król Lew 



Gra przygodowa dla najmłodszych.

Doc Clock: The Toasted Sandwich of Time 
Ocena na metacritic: 62
Zwariowana gra logiczna .

G-Force 
Ocena na metacritic: 61
Zręcznościówka dla dzieciaków.

Życzę miłego grania.

 * Dziękuję i Pozdrawiam* 





## Edit 1 (11.11.2011)



Do paczki dołączono kolejne gry:

1. Gish - wcześniejsze dzieło twórców The Binding of Isaac, kierujemy postać przypominającą... &quot;gluta&quot;:P Gra wygrała kilka nagród w roku 2005.
2. Jasper&#39;s Journeys,  Zen Puzzle Garden i Chocolate Castle - trzy wcześniejsze gry  ze studia Lexaloffle, odpowiedzialnego za stworzenie Voxatronu.



## Do końca zostały jeszcze 4 dni!



