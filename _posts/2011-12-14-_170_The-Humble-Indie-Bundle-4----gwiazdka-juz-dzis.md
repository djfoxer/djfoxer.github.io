---
layout:     post
title:      The Humble Indie Bundle 4  - gwiazdka już dziś
date:       2011-12-14 22:45:00
summary:    Ruszyła kolejna akcja The Humble Indie Bundle 4! www.humblebundle.com<!----><!---->Dla niecierpliwych podaję listę gier z ocenami z metacritic (http — //www.metacritic.com ) — Jamestown (81)Bit.Trip Runner (70)Super Meat Boy (87)Shank (67)NightSky (78)Cave Story+ (brak)Gratuitous Space Battles (72)Jeśli nie wiecie co to jest, oto krótkie wyjaśnienie. W ramach The Humble Indie Bundle za dowolną kwotę m...
categories: windows linux gry
slug: The-Humble-Indie-Bundle--gwiazdka-juz-dzis,29333.html
img: https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214211144_0.png
---



Ruszyła kolejna akcja The Humble Indie Bundle 4! 
[www.humblebundle.com](http://www.humblebundle.com/) 



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214211144_0.png)



Dla niecierpliwych podaję listę gier z ocenami z metacritic ([http://www.metacritic.com](http://www.metacritic.com) ):



> Jamestown (81)



> Bit.Trip Runner (70)



> Super Meat Boy (87)



> Shank (67)



> NightSky (78)



> Cave Story+ (brak)



> Gratuitous Space Battles (72)


Jeśli nie wiecie co to jest, oto krótkie wyjaśnienie. W ramach The Humble Indie Bundle za dowolną kwotę można nabyć paczkę gier typu Indie (niezależne produkcje, choć są wyjątki!), które grywalnością, wykonaniem, pomysłem lub wszystkimi tymi atrybutami, nokautują produkcje komercyjne. 

Tradycją jest, iż płacąc więcej niż aktualna średnia, otrzymujemy dodatkowe gry. Warto pamiętać, iż w połowie trwania The Humble Indie Bundle, do paczki dołączą dodatkowe pozycje!

Zebrane pieniądze idą zarówno do developerów jak i na szczytny cel, związany z akcjami charytatywnymi (Czerwony Krzyż: [www.redcross.org](http://www.redcross.org),  Child’s Play Charity:[ www.childsplaycharity.org](http://www.childsplaycharity.org) ). Płacąc za grę decydujemy jaka część kwoty pójdzie, na konkretny cel. 

Strona nie wymaga logowania. Wystarczy podać adres email, na który zostanie wysłany link z paczką do ściągnięcia. Płatności można dokonać poprzez PayPala, a także  płatności udostępnianie przez Amazon i Google.

Gry nie posiadają żadnych zabezpieczeń, są wolne od DRMów i mogą pochwalić się multiplatformowością (Linux, Mac OS X i Windows).




## The Humble Indie Bundle 4



W najnowszej odsłonie, ekipa odpowiedzialna za Humble Indie Bundle, poszła na całość! Zafundowali nam świetny prezent pod choinkę. Obecna paczka określana jest już mianem, jednej z najlepszych (jeśli nie najlepszej) akcji  Humble Indie Bundle, jakie były do tej pory.
Świadczyć o tym może również to, iż w ciągu pierwszych 24h od udostępnienia, zebrano ponad 1.1 mln $! Akcja trwa do końca 27 grudnia. Warto zaopatrzyć się w The Humble Indie Bundle 4, gdyż następnej takiej okazji może już nie być. Za kupno wszystkich gier oddzielnie trzeba byłoby wydać ok 100$!


Przed Wami krótki opis, co znajdziemy w nowej odsłonie.

[youtube=http://www.youtube.com/watch?v=-i88FGZIUDM]




### Jamestown



Pierwszą pozycją jest oldschoolowa strzelanka z coopem do 4 graczy. Miła "rozpikselowana" grafika, przypomni dawne lata, kiedy grało się w tego typu pozycje na Amidze ;) Moc zabawy i niewymagającego myślenia gameplay, gwarantują relaks pomiędzy jedzeniem w Święta, a oglądaniem Kevina na Polsacie :)



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223418_0.png)





### Bit.Trip Runner



Z założenia prosta gra. Ludzik porusza się w prawo stronę, a my mamy za zadanie omijanie przeszkód. Rozgrywka nie jest typowa dla gier zręcznościowych, gdyż Bit.Trip Runner można podciągnąć pod grę rytmiczno-muzyczną! Gra z tych pozycji określanych: "jeszcze raz i już kończę";) Prosta rozgrywka i w miarę krótkie poziomy, sprawiają, że kiedy macie 5 minut wolnego czasu, swobodnie można sięgnąć po tą pozycję (i na 5 minutach się nie skończy :P). Niesamowita dawka grywalności! Świetna grafika i ścieżka dźwiękowa (dostępna odzienie do ściągnięcia) pozwoli odetchnąć od "Last Christmas", które już zaczyna królować w radiu :)



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223430_0.png)





### Super Meat Boy



Pozycja, która zapewne przyciągnie wielu niezdecydowanych na zakup The Humble Indie Bundle 4. Zręcznościówka, w której kierujemy... mięsem, dla którego porwano dziewczynę :) Dynamiczna i emocjonująca gra, która nie pozwoli odpocząć palcom! Nasze mięsko potrafi odbijać się od ścian, wspinać się, przy czym jest dodatkowo szybkie i nieokiełzane! Polecam gorąco! Setka poziomów, ukryte elementy zapewnią wyśmienitą zabawę! Inaczej będziemy już patrzeć na kawałek mięsa na naszym talerzu!



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223442_0.png)





### Shank

 

Mega dynamiczna i krwawa zręcznościówka 2D z przepiękna grafiką. Przerysowane walki z przeciwnikami, okraszone hektolitrami krwi, wymyślnymi ciosami i combosami,   przypominają filmy Tarantino (jak chociażby genialny From Dusk Till Dawn). Do eksterminacji mamy ogromny arsenał broni palnych, białych do tego możemy dołączyć rożne ciosy i combosy, które można jeszcze łączyć i modyfikować oraz wszystko razem wymieszać i dodać szczyptę przypadkowości i szaleństwa. Grywalność stoi na wysokim, wręcz zabójczym (ho ho ho) poziomie. Polecam ciepło :) Może nie jako uzupełnienie rodzinnego obiadu świątecznego, ale jako zastępstwo (uzupełnienie) dla mocnego filmu z gatunku "rozpierdziuch"!



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223454_0.png)





### NightSky



Spokojna, logiczno-zręcznościowa gra. Sterujemy kulką, którą pokonujemy kolejne etapy, wykorzystując fizykę obiektu i sposób w jaki działa na otoczenie. Korzystamy z przełączników, wajch, pojazdów itp. Przepiękna, jak i prosta grafika, przypominająca takie hity jak Limbo, czy World of Goo. Kolejne poziomy to coraz większe wyzwania i satysfakcja z ich przejścia. Gra sprawi, że zrelaksujemy się i odpoczniemy. Idealna po świątecznej gorączce związanej z kupowaniem prezentów, czy przygotowaniem Świąt. Zachęcam do przetestowania samemu :)



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223513_0.png)





### Cave Story+



Gra dostępna, po zapłaceniu więcej niż średnia wpłata.
Staroszkolna platformówka, przypominająca Castlevanie lub MegaMana. Prosta i niewymagająca wymyślania zaawansowanych algorytmów na pokonanie każdego przeciwnika. Grafika przypominająca klasyki z 8bitowców, a także ścieżka dźwiękowa i odgłosy sprawiają, iż poczujemy się jak w prawdziwej pozycji z gatunku oldschool. Idealna na świąteczny odpoczynek od nieśmiertelnych świątecznych  klasyków z radia i telewizji :)



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223541_0.png)





### Gratuitous Space Battles



Gra dostępna, po zapłaceniu więcej niż średnia wpłata.
Ostatnia pozycja, to strategia będąca wariacją na temat gier typu tower defense. Graczowi do dyspozycji oddano statki, które mają zniszczyć wrogie jednostki. Można grać zarówno z komputerem jak i poprzez sieć. Jeśli na Święta nie masz planów na długie wieczory, to jest pozycja w sam raz dla Ciebie! :)



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111214223611_0.png)





### Edit 16.12.11



Dodano możliwość ściągnięcia ścieżek dźwiękowych z gier w formacie MP3 (FLAC dla Super Meat Boy i NightSky).



![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111216221636_0.png)





### Edit 21.12.11



Dodano gry z Humble Indie Bundle 3: VVVVVV, Crayon Physics Deluxe, Cogs, And Yet It Moves i Hammerfight, dla wszystkich, którzy kupili już pakiet oraz dla tych, którzy się zdecydują wydać powyżej średniej wpłaty.  




![desk](https://raw.githubusercontent.com/djfoxer/djfoxer.github.io/master/_img/2011-12-14-_170_/g_-_-x-_-_-_x20111221190516_0.png)



Obecnie jest już prawie 1.85 mln $!