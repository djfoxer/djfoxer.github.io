---
layout:     post
title:      My Server - zarządzanie Windows Server 2012 Essentials z poziomu Windows Phone
date:       2012-12-26 14:17:00
summary:    Na blogu o Windows Server 2012  wiele mówi się o najmocniejszych edycjach serwerowych czyli Standard i Datacenter. W nowej linii 2012, Microsoft zaprezentował nową gałąź, a mianowicie —  Windows Server 2012 Essentials. Jest to jednak następca Windows Small Business Server Essentials.Omawiana wersja przeznaczona jest dla małych firm i posiada kilka unikalnych rozwiązań m.in. Anywhere Access, która je...
categories: windows oprogramowanie serwery
slug: My-Server-zarzadzanie-Windows-Server-Essentials-z-poziomu-Windows-Phone,38265.html
img: https://raw.githubusercontent.com/djfoxer/djfoxer.github.io/master/_img/2012-12-26-_127_/g_-_-x-_-_-_x20121226123316_0.png
---



Na blogu o [Windows Server 2012](http://www.dobreprogramy.pl/WindowsServer2012)  wiele mówi się o najmocniejszych edycjach serwerowych czyli Standard i Datacenter. W nowej linii 2012, Microsoft zaprezentował nową gałąź, a mianowicie: Windows Server 2012 Essentials. Jest to jednak następca Windows Small Business Server Essentials.

Omawiana wersja przeznaczona jest dla małych firm i posiada kilka unikalnych rozwiązań m.in. Anywhere Access, która jest głównym tematem tego wpisu. Otóż funkcjonalność ta pozwala na monitorowanie i zarządzanie serwerem z każdego miejsca. Do tego celu można wykorzystać zwykły komputer PC, laptop, tablet, czy smartfon. Nowa wersja została lepiej przystosowana do obsługi przez urządzenia mobilne. 

Specjalnie dla Windows Server 2012 Essentials została stworzona przez Microsoft w pełni darmowa aplikacja [My Server](http://www.windowsphone.com/en-us/store/app/my-server/6c2f98d5-6fcf-4e1d-b8b1-cde62ea1a94a),  dostępna z poziomu Windows Phone Store. Przeznaczona jest dla systemów z serii 7.5 oraz 8.



![desk](https://raw.githubusercontent.com/djfoxer/djfoxer.github.io/master/_img/2012-12-26-_127_/g_-_-x-_-_-_x20121226123316_0.png)



Nowa wersja My Server współpracuje tylko z Windows Server 2012 Essential (nie działa z edycjami Datacenter i Standard, starsza wersja [My Home Server](http://www.windowsphone.com/en-us/store/app/my-home-server/b0dbd32b-908c-e011-986b-78e7d1fa76f8)  przeznaczona jest dla Windows Home Server 2011), przebudowano całkowicie interfejs i dodano kilka nowych opcji. Główne okno zostało podzielone na 5 paneli.



### quick status

 
Szybki podgląd stanu serwera. Dzięki temu panelowi, bez zagłębiania się w dodatkowe widoki, otrzymujemy streszczenie działania serwera.



### server


Panel do zarządzania serwerem. W tym widoku jesteśmy w stanie zarządzać kilkoma podstawowymi opcjami serwera:



  *  *alerts*  - podgląd alertów, ignorowanie i odpowiednie reagowanie na zdarzenia, w przypadku wcześniejszego ustawienia odpowiedniego rozwiązanie ale alertu 

  *  *devices*  - podgląda urządzeń podłączonych do serwera z zarządzaniem ich backupem

  *  *users*  - szybie przejrzenie zarejestrowanych użytkowników, z możliwością blokady każdego z nich i zmiany hasła





### files


Panel z podgląda udostępnionych plików i folderów. Nowość w aplikacji My Server (nie występuje w My Home Server). Widok ten posiada kilka funkcji ułatwiających zarządzanie zbiorem danych:



  * sortowanie po nazwie, rozmiarze i dacie

  * podgląd plików

  * zmiana nazw i usuwanie plików

  * wyszukiwanie (całość lub określony folder)

  * kilka widoków: lista szczegółowa i kafelki





### recent


Zakładka z plikami, które były ostatnio przeglądane/edytowane.



### media


Panel dzięki któremu można odbierać udostępnione streamowane filmy, muzykę i grafikę. 
Oferowane opcje to:



  * streaming mediów

  * pobieranie grafiki na smartfona

  * upload grafiki z huba

  * upload zdjęć z aparatu






### Live Tile


Aplikacja posiada własny kafelek przypinany do ekranu głównego. Mogą na nim znajdować takie informacje jak:



  * typy i ilość alertów

  * graficzny podgląd wykorzystania głównego dysku

  * nazwa serwera





![desk](https://raw.githubusercontent.com/djfoxer/djfoxer.github.io/master/_img/2012-12-26-_127_/g_-_-x-_-_-_x20121226135103_0.png)



Kafelek odświeża się samoczynnie co 30 minut. 



### Podsumowanie


My Server jest świetną aplikacją do szybkiego podglądu serwera i prostego zarządzania nim. Szkoda, iż dostępna jest jedynie wersja dla Windows Server 2012 Essentials i brak wsparcia dla innych wersji. W przyszłości planowane jest rozszerzenie aplikacji do działania z kafelkami w Modern na Windows 8. Jednakże nadal [moje narzekania na tryb Modern w serwerze](http://www.dobreprogramy.pl/djfoxer/Kafelki-w-serwerze-piate-kolo-u-wozu,37780.html)  pozostają aktualne.

Do poprawnego działania [My Server](http://www.windowsphone.com/en-us/store/app/my-server/6c2f98d5-6fcf-4e1d-b8b1-cde62ea1a94a)  należy skonfigurować odpowiednio Anywhere Access na Windows Server 2012 Essentials lub pobrać [Windows Server Solutions Phone Connector Add-in](http://www.microsoft.com/en-us/download/details.aspx?id=26799)  w przypadku starszej wersji [My Home Server](http://www.windowsphone.com/en-us/store/app/my-home-server/b0dbd32b-908c-e011-986b-78e7d1fa76f8)  na Windows Home Server 2011. 