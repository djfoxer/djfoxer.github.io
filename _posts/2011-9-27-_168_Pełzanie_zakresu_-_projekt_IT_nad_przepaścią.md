---layout:     post
title:      Pełzanie zakresu - projekt IT nad przepaścią
date:       2011-09-27 20:27:00
summary:    Ostatnio kilku blogerów rozpisywało się odnośnie zarządzania projektami IT, problemami w biznesie itp.W swoim wpisie chciałbym opisać pewną patologię, która może zdarzyć się w każdym projekcie IT. Bez względu na to, czy to duże, czy małe przedsięwzięcie.Pełzanie zakresuPełzanie zakresu (scope creepi...
categories: hobby inne
---



Ostatnio kilku blogerów rozpisywało się odnośnie zarządzania projektami IT, problemami w biznesie itp.

W swoim wpisie chciałbym opisać pewną patologię, która może zdarzyć się w każdym projekcie IT. Bez względu na to, czy to duże, czy małe przedsięwzięcie.


 *Pełzanie zakresu* 

Pełzanie zakresu (scope creeping) jest zjawiskiem, które może zrujnować każdy projekt. Jest to nic innego, jak sukcesywne dodawanie małych zmian w projekcie. Owe poszerzenia zakresu teoretycznie nie wnoszą wiele zmian w projekcie. Nie są również, z założenia, pracochłonne. 

Jednakże, jeśli tych zmian będzie coraz więcej i nikt nie będzie mógł nad nimi zapanować, koszty projektu wzrosną, a nawet może on zostać anulowany.

 *Wzrost wymagań* 


Przed rozpoczęciem prac, klient i wykonawca spotykają się, aby ustalić wspólny cel, czas realizacji, harmonogram, budżet itp.

Niestety, w miarę tworzenia projektu, klient staje się coraz bardziej wymagający, chcący dodać malutkie zmiany, &quot;nie wpływające&quot; na projekt.

Im projekt sie rozwija, tym klient lepiej wie czego chce. Widzi co ma konkurencja. Dodatkowo mając wstępnie przyjęty zakres prac i ogólny zarys wizji całości, może bardziej sprecyzować swoje wymagania.

Wszelkie zmiany są zawsze małe i nieistotne z punktu widzenia klienta. Jednakże ich ilość, może stać się plagą i doprowadzić do posypania się harmonogramu i bałaganem w zarządzaniu projektem.

 *Między młotem, a kowadłem* 


Kierownik projektu jest w dość niezręcznej sytuacji. Nie może odmówić dla klienta, gdyż np. projekt jest duży i zleceniodawca mógłby uciec do konkurencji. Często zmiany są faktycznie niewielkie, więc korekta harmonogramu/budżetu nie jest teoretycznie potrzebna. Nic nie wskazuje na to, iż zmiany mogą stać się w przyszłości największą bolączką w zarządzaniu danym projektem.

Wart zwrócić uwagę na osoby z wewnątrz, które nieświadomie, &quot;sabotują&quot; projekt. Często taką role odgrywają handlowcy i/lub osoby odpowiedzialne za kontakt z klientem. Ich rady/podpowiedzi, dla klienta stają się inspiracją do poszerzania zakresu funkcjonalnego, motorem do zmian i dodawania &quot;nic nieznacznych zmian&quot;.

 *Antidotum* 


Jak walczyć z pełzaniem zakresu:
- jasno zdefiniowane planowanie projektu,
- klient powinien być zaangażowany w proces planowania jak najwcześniej,
- określenie dopuszczalnych poziomów zmian, definicja stopnia ważności zmian,
- dokładna analiza każdej nowej zmiany,
- stworzenie dokumentacji, notatek ze spotkań.



 *Podsumowanie* 

Pełzanie zakresu to bardzo powszechny problem w projektach IT. Walka z omawianym zjawiskiem nie jest prosta i stanowi wyznanie dla nawet doświadczonych kierowników. Mając nawet małą jednoosobową firmę, warto przeanalizować, czy dany projekt, nie staje się obciążony pełzaniem wymagań i próbować przeciwdziałać.


 * Dziękuję i Pozdrawiam* 






## Powiązane





[http://en.wikipedia.org/wiki/Scope_creep](http://en.wikipedia.org/wiki/Scope_creep) - pełzanie zakresu (scope creeping) (wiki)

[http://octigo.pl/2011/07/zarzadzanie-projektami/pelzania-w-projekcie/](http://octigo.pl/2011/07/zarzadzanie-projektami/pelzania-w-projekcie/) - Pełzania w projekcie (Marcin Żmigrodzki)
