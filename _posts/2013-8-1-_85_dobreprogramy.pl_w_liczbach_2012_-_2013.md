---
layout:     post
title:      dobreprogramy.pl w liczbach 2012 - 2013
date:       2013-08-01 14:58:00
summary:    Na lightning talks na HotZloie 2013, prezentowałem m.in. statystyki dotyczące portalu w przeciągu roku. Kilka osób prosiło mnie o wysłanie prezentacji na @, stąd też pomyślałem, że zamiast uszczęśliwiać tylko garstkę użytkowników, mogę uszczęśliwić znacznie większą ich liczbę ;) Tak na podstawie pre...
categories: inne
---



Na lightning talks na HotZloie 2013, prezentowałem m.in. statystyki dotyczące portalu w przeciągu roku. Kilka osób prosiło mnie o wysłanie prezentacji na @, stąd też pomyślałem, że zamiast uszczęśliwiać tylko garstkę użytkowników, mogę uszczęśliwić znacznie większą ich liczbę ;) Tak na podstawie prezentacji, powstał ten wpis, życzę miłego czytania (oglądania). 





### Co było zbierane?


Malutki kawałek kodu w c# zebrał za okres od 26.06.2012 do 26.06.2013 wszystkie:


  * aktualności na stronie głównej z komentarzami


  * wpisy blogowe (główna + pozostałe) z komentarzami





### Krótkie wprowadzenie


W danym okresie powstało:


  * Komentarze     


  * 128 637 komentarzy (352 dziennie)


  * średni komentarz ma 316 znaków (2-3 zdania)





  * Wpisy


  * 5 122 wpisów


  * 2 590 newsów (7 dziennie)


  * 2 532 wpisów na blogu (6 dziennie, max 2013-03-08 - 29!!)


  * 1 457 na głównej (3 dziennie, max 2012-08-13 – 12!)



  * 1 075 w pozostałych (2 dziennie, max 2013-03-08 - 28!!!)










Ciekawe wygląda sprawa z wpisami. Otóż liczna aktualności i tekstów na blogu jest prawie identyczna (oczywiście blogi na głównej mają znacznie większą objętość, średnio 10x więcej znaków niż aktualności), co świadczy o dużej sile  *napędowej*  ludzi tworzących blog.

W 2013-03-08 powstało najwięcej wpisów z CeBITu stąd te powyższe maksymalne wyniki.



## Komentarze


Komentarze dotyczą zarówno wpisów na blogu jak i tych pod aktualnościami.



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125546_0.png



Zalogowani najczęściej komentują (w sumie prawie 80%), a tych niezalogowanych jest tylko (a może aż?) 1/4. Może jakoś dałoby się przekonać osoby bez konta, do rejestracji (konkursy, akcje na blogu)?  Ciekawe, że moderatorzy bloga, wytworzyli, aż 3% komentarzy, a jest ich (nas) tylko czwórka... :)



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125547_0.png



Łatwy dostęp do newsów, powoduje, że są one najczęściej komentowane. Cieszy, że pomimo tego, iż blogi są  *delikatnie*  ukryte z poziomu strony głównej, wiele dyskusji toczy się właśnie tam (aczkolwiek w nowej odsłonie zostało to już zaprezentowane przejrzyściej). Warto przypomnieć, że wpis blogowy pozostawiony w  *pozostałych*  (kategoria, o której nie wszyscy wiedzą), powoduje najczęściej zupełne zapomnienie o tekście tam zostawionym. 



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125548_0.png



Komentarze podzieliłem na cztery pory, co 6 godzin (ranek 6-12, popołudnie 12-18, wieczór 18-24, noc 24-6). Najchętniej komentujemy, jak to określono na zlocie, tuż po pracy, czyli popołudniu. Kolejne komentarze dodajemy już wieczorem. Ranek i noc to najmniej atrakcyjne pory na dodawanie komentarzy.



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125549_0.png



Najczęściej komentują użytkownicy niezalogowani, którzy nie wpisują nawet własnej xywki (szybki komentarz, bez liczenia na odpowiedź?). Następne miejsca zajmują znani nam użytkownicy. Shaki81, który wiedzie prym, dodał aż 1,8% wszystkich komentarzy na portalu w badanym okresie! To robi wrażenie. Za nim długo nic, aż dochodzimy do miejsca trzeciego, gowaina, również lubiącego barwne dyskusje na portalu ;) Kolejne miejsca to Scropions.B i chrome_9. Ten ostatni zapewne byłby wyżej, ale niestety, jak wszyscy wiemy, lubi kasować swoje wpisy blogowe.



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125643_0.png



Nocny &quot;Marek&quot;, to tytuł przyznawany dla osoby, która posiada najwięcej komentarzy dodanych pomiędzy 23, a 6 z rana. Tu również osoby niezalogowane prowadzą. Jednak można powiedzieć, że w tej kategorii mamy jednego nocnego gowaina, który wygrał o włos z DjLeo. Na dalszych pozycjach, KyRol i tskr. Nocne życie na portalu kwitnie, m.in. dzięki powyższym użytkownikom. Niektórzy w nocy zaglądają do lodówki, inni na portal dobreprogramy.pl :)



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125551_0.png



Jak komentuje redakcja? Tutaj wyróżnia się eimi, który zostawił w tle całą załogę portalową. Lubi pisać kontrowersyjnie i dyskutować pod swoimi wpisami. Nowy nabytek redakcji, szybko zdobył ten ranking. Kolejne miejsca to Xyrcon, już nie walcząca tak zaciekle pod newsami, jak eimi, dalej Krogulec zachęcający do N9, Docent - serwery, Netfix i dioda oraz TomisH - gry i nie tylko. 



## Wpisy blogowe





![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125554_0.png


Kategoria  *Kogo WITAM, kogo goszczę?!*  opisuje osoby, które wrzucają przywitalny wpis na blog ( *cześć, witam* ) z dosłownie kilkoma zdaniami. Z racji tego, iż swego czasu było sporo tego typów treści na blogu, szybko zebrałem potrzebne mi dane. Otóż tego typu wpisów jest tylko 158 w danym okresie. Jeśli zawęzimy wpisy do najkrótszych i do autorów, którzy już nic więcej nie napisali to liczba takich wpisów wyniesie 33. 

Dodatkowo mordzio wykonał dobrą robotę, gdyż policzył ręcznie  *witaczy*  i ich wpisy, które były dosłownie zlepkiem kilku zdań, a zdołały zebrać wiele komentarzy (dłuższych niż sam wpis), jest tego tylko 16! 

Czy temat  *witaczy*  jest problemem na blogu? Wychodzi na to, że nie.




![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125557_0.png



Na drugim krańcu wpisów są najbardziej aktywni userzy. Tutaj zastosowałem filtr, który wyłonił tylko tych blogerów, którzy mieli średnio jeden wpis na miesiąc (sumarycznie, 12 wpisów w ciąg badanego okresu). Liczba zaskakuje. To tylko 26 blogerów (bez redakcji, która też ma swoje blogi). Jeśli zaostrzymy kryteria do 24 wpisów w ciągu tego czasu, to liczba zmniejszy się do 11. Można powiedzieć, że to trzon blogów. Ludzie, którzy tworzą daną społeczność. Warto o nich zadbać :P





![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125558_0.png



Lista osób, które najczęściej tworzą wpisy na głównej - nie zaskakuje. Prowadzi lukasamd, który obecnie dużo pisze o testach antywirusów i o sprzęcie (szczególne o smartfonach, a miał ich sporo, oj sporo... :P). Kolejna osoba to Shaki81, znany wszystkich z wywiadów, a przede wszystkim z opisem swoich zmagań z służbą zdrowia. Macminik to oczywiście iOS, a MaxDemage to poważne tematy ukryte pod kucykami (nie dajcie się zwieść!). A na końcu moja skromna osoba, czyli Windows Phone i inne diamenty.




![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125559_0.png



Wykres przedstawiający blogerów, którzy publikują najwięcej wpisów blogowych łącznie z  *pozostałymi*  jest niezmiernie ciekawy. Na początku jest CeBIT, czyli wrażenia z konferencji na targach. W ciągu kilku dni powstało sporo ciekawych wpisów, a z drugiej strony blogerzy nie publikowali w tych dniach zbyt wiele (z obawy przed ogromną ilością treści z CeBITu?). Druga niespodzianka to Krogulec, który stworzył odrębny podportal dla N9, skupiający fanów tego smartfona. Następne miejsca już nie powinny być zaskoczeniem.



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125600_0.png



Tytuł nocnego &quot;Marka&quot; w kategorii wpisy, przyznajemy dla Krogulca. Za dnia szefuje redakcji, przy  *przykrywką*  nocy działa jako bloger, edukujący o N9. Drugie miejsce zajął lucas_, który tworzy o KDE (wtedy środowisko się nie zawiesza? :P). Ostatni na podium to DjLeo, znany z dłuuugich wpisów, których stworzenie, jak widać, zajmuję sporo czasu. Dalej jest Banan (ucz się, a nie piszesz po nocach!:P), gowain (w nocy komentuje i pisze własne wpisy), The_Game (gry), wszyscy na czwartek pozycji. Cabis (sprzęt) zamyka ranking nocnych blogerów. 



## Blogi: Główna VS Pozostałe


Wiele razy, jako moderatorzy blogów,  *dostawaliśmy krzepiące słowa*  za to, że coś nie wpadło na główną lub odwrotnie - zostało niepotrzebnie wyróżnione. Wiadomo, że się mylimy i dziękujmy za wszelkie sugestie i pomoc. 

Poniższe wykresy zaprezentują różnice jakie są pomiędzy wpisami z głównej, a tymi leżącymi w  *pozostałych* . Statystycznie rzecz ujmując, wygląda na to, że daliśmy rade i wyselekcjonowane wpisy na głównej, są faktycznie tymi najbardziej wyróżniającymi się pod kątem treści. 



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125744_0.png



Rożnica pomiędzy ilością wpisów na głównej, a w  *pozostałych*  nie jest duża. Szczególnie wynik dla  *pozostałych*  podbiła akcja Windows 8.  



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125601_0.png



Rożnica w komentarzach już jest bardzo odczuwalna. Nie ma się co dziwić, wpisy z głównej są łatwiej dostępne, a TOP 5 w nowe wersji portalu,  promowane jest obecnie w jeszcze bardziej przyjaznej formie. Co nie zmienia faktu, że ilość komentarzy nie jest wyznacznikiem jakości. Wiadomo, łatwo napisać cokolwiek kontrowersyjnego, aby stworzyć mała wojenkę w komentarzach. Często wpisy wyczerpujące temat, będące unikalne, nie pozwalają na żaden inny komentarz, jak: Super, nic dodać, nic ująć :)



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801192456_0.png


Średnia długość wpisu dobitnie pokazuje, że treść przekazywana przez teksty na głównej jest znacznie obszerniejsza. Wiadomo, że nie ilość, a jakość, ale w tym przypadku, wpisy z pozostałych są, często śmiesznie krótkie i bez treści.



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125743_0.png


Ciekawy wykres, pokazujący w jakie dni powstają wpisy z głównej i  *pozostałych* . Zaskoczeniem nie będzie zapewne to, iż poniedziałek jest dniem, kiedy powstaje najwięcej tekstów (po niedzieli, w którą nie publikujemy chętnie - często wpisy powstałe w niedzielę nie załapują się na podsumowanie tygodnia). Czwartek to kolejny dzień, w którym wpada dużo wpisów, tu jednak najwięcej jest wpisów zostających w  *pozostałych*  (moderatorzy bloga mają gorszy dzień w każdy czwartek, uważajcie! :P ). Wg mnie piątek jest całkiem dobrym dniem na publikację na blogu, powstaje wówczas całkiem niewiele wpisów, a na weekend lektura takiego wpisu może zachęcić do wielu komentarzy.


![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125602_0.png


W tym podpunkcie to już ostatni wykres: w jakich godzinach dodajemy wpisy. Najczęściej publikujemy teksty o 14 (przed wyjściem z pracy?), a także o 17, 18, 21 i 23. Czyli już w godzinach południowych i wieczornych. O godzinie 20, powstaje najwięcej wpisów, które nie klasyfikują się na główną.



## Linux VS Windows


Ostatnie dane porównawcze to odwieczna wojenka Linux VS Windows. Postanowiłem sprawdzić wszystkie komentarze i wpisy na blogu i w nowościach pod kątem użycia słów kluczowych. Oto wyniki.



![desk](https://raw.githubusercontent.com/djfoer/djfoxer.github.io/master/_img/2013-8-1-_85_/g_-_608x405_-_-_43468x20130801125545_0.png



Wykres może zaskakiwać. Windows oczywiście dominuje ale Linux, ma całkiem sporo wpisów/komentarzy, mimo tego, iż użytkowników portalu z pingwinkiem jest ok 3-5%. O czym to świadczy? Myślę, że łatwo nakręcić wpisem temat odnośnie wojen systemowych, aby prosto uzbierać setki komentarzy. Czy wnoszą one coś do tematu, czy ktoś później do nich zajrzy... wątpię. 

Ciekawie wyglądają dane odnośnie wpisów dla Androida i Linuxa. Pomimo większej ilości tekstów o Androidzie, to Linux jest tematem generującym komentarze. 

Mnie niezmiernie cieszy jednak to, iż Windows Phone powoli zaczyna wojować rynek (obecnie jest trzeci, za Androidem i iOS), co przekłada się na rosnącą ilość wpisów i komentarzy.



## Na koniec


Komentarze pod wykresami to już moja, luźna interpretacja danych. Proszę się nie obrażać :) Nie zmienia to jednak faktu, że zebrane dane bez dodatkowego opisu, mówią bardzo wiele. Jeśli ktoś ma własny pomysł na interpretację danych, to zapraszam do komentowania. Również z chęcią dorobię nowe wykresy, jeśli ktoś będzie miał ciekawy pomysł. Zapraszam.