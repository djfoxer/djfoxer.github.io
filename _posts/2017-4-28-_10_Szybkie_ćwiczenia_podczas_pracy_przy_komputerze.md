---
layout:     post
title:      Szybkie ćwiczenia podczas pracy przy komputerze
date:       2017-04-28 17:30:00
summary:    Prace nad wtyczką do Visual Studio powoli nabierają tempa. W obecnej chwili zbliżam się do wydania pierwszej wersji dodatku do marketu z pluginami do IDE od Microsoftu. Jednakże w tym wpisie przedstawię kilka prostych ćwiczeń, które znajdą się w mojej wtyczce Healthy with Visual Studio. Pomogą one w...
categories: oprogramowanie porady programowanie
---



Prace nad wtyczką do Visual Studio powoli nabierają tempa. W obecnej chwili zbliżam się do wydania pierwszej wersji dodatku do marketu z pluginami do IDE od Microsoftu. Jednakże w tym wpisie przedstawię kilka prostych ćwiczeń, które znajdą się w mojej wtyczce [Healthy with Visual Studio](https://www.dobreprogramy.pl/djfoxer/Healthy-with-Visual-Studio-wtyczka-ktora-zadba-o-zdrowie-i-czas-dewelopera,79587.html). Pomogą one w zdrowej pracy przy komputerze, zapewnią nie tylko odpoczynek fizyczny i poprawę kondycji, ale także zadbają o zdrowie psychiczne i skupienie przy pracy.



![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428003316_0.png)





## Ćwiczenia przy komputerze - obowiązek, nie przywilej

 
Oczywiście zawsze warto co najmniej co 45-60 minut zrobić sobie przerwą na 5-10 minut. Nie ma tutaj wymówek. Zostawanie w siedzącej pozycji przez wiele godzin przy komputerze negatywnie wpływa na nasze zdrowie. Cierpi na tym nie tylko organizm w pojęciu fizycznym, ale również nasze samopoczucie i chęć do życia.

Jeśli pracując w pozycji siedzącej odczuwamy bóle kręgosłupa, ramion, szyi czy nawet nadgarstki lub ud, to może być to znak, że nie robimy dostatecznie często przerw. Wcale nie trzeba pracować stricte przy komputerze, aby odczuć te dolegliwości. Często popadają w nie również inne zawody, które większość czasu w pracy spędzają na krześle. Wymienię tu tylko księgowych czy architektów.

W ramach przerwy można wyjść do toalety (zmusimy się do tego pijąc więcej płynów, herbaty lub kawy), przejść się po schodach czy podejść do biurka sąsiada obok. Najważniejsze jest jednak to, aby wstać i zażyć ruchu. 

Dodatkowo wybrałem kilka prostych ćwiczeń, które nie zmuszają do nadmiernego wysiłku fizycznego, są nieskomplikowane i łatwe do zapamiętania, a jednocześnie pomogą w zdrowej pracy.




## Ćwiczenia przed komputerem



Poniższe zestawy będą częścią wtyczki [Healthy with Visual Studio](https://www.dobreprogramy.pl/djfoxer/Healthy-with-Visual-Studio-wtyczka-ktora-zadba-o-zdrowie-i-czas-dewelopera,79587.html), która dostępna będzie za darmo dla każdego posiadacza Visual Studio. Grafiki robione były w darmowym oprogramowaniu [DAZ Studio](https://www.daz3d.com/get_studio) (licencja obejmuje nieodpłatne użycie wygenerowanych grafik 2D).



![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428173004_0.PNG)





### Kark i szyja


Siedząc przy biurku często wpatrujemy się czy to w dokumenty czy w klawiaturę lub w niezmiennej pozycji wzrok mamy skierowany na monitor. Taka długa pozycja nie jest dobra dla naszej szyi. Stąd też wykonajmy na początek proste ćwiczenie, które rozluźni kark i szyję.

Rozpoczynamy w pozycji z wyprostowaną szyją . Powoli przechylamy głowę na prawy bark, napinając jednocześnie lewą stronę szyi. Wytrzymujemy kilka sekund. Robimy podobnie w drugą stronę. Ćwiczenie powtarzamy 2-3 razy.




![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428003339_0.png)




![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428003340_0.png)





### Rozciąganie ramion


Plecy są bardzo narażone na wszelakie dolegliwości, jeśli przesadzimy z ilością godzin jakie spędzamy w pozycji siedzącej. Idealnym sposobem na zredukowanie napięcia w tym miejscu i jednoczesnego zrelaksowania się jest rozciąganie pleców. Proste ćwiczenie poprawi także krążenie i dotleni mózg.

W pozycji stojącej robimy wdech i wydech, a następnie unosimy ramiona do góry. Próbujemy wyciągnąć je jak najwyżej. Proste, ale niezwykle skutecznie ćwiczenie.



![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428003341_0.png)





### Rozciąganie palców


Dłonie wyciągamy przed siebie i staramy się rozstawić je jak najmocniej. Rozciągamy je, a po chwili zaciskamy mocno w pięść. Powtarzamy kilak razy. Palce mogą także drętwieć przy dłuższej pracy na klawiaturze. Tutaj można również rozluźnić nadgarstki, wymachując nimi kilka sekund. 



![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428003342_0.png)





### Rusz się!


Oczywiście nic nie zastąpi ruchu! Przejście się po korytarzu biura, wyjście do wc, zaparzenie kawy czy podejście do pracownika na drugim końcu pokoju. Nawet takie małe rzeczy sprawią, że będziesz czuł się lepiej, a także będzie ci się przyjemniej i wydajniej pracowało.


W kolejnej części przedstawię sposób na zaczytywanie projektów wtyczek z VS2015 w VS2017 i może już będę próbował zamieścić pierwszą wersję dodatku online.

<blockquote>
<p>Źródła dostępne są na GitHubie (branch master i POC):

[https://github.com/djfoxer/healthyWithVS/](https://github.com/djfoxer/healthyWithVS/)</p>
</blockquote>


![desk](https://raw.githubusercontent.com/djfoxer/djfoxer.github.io/master/_img/2017-4-28-_10_/g_-_608x405_-_-_80775x20170428005254_0.png)

