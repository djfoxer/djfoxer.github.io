---
layout:     post
title:      The Humble Indie Bundle 6
date:       2012-09-24 23:59:00
summary:    Po przerwie powraca ponownie paczka The Humble Indie Bundle. Pakiet oznaczony jest numerkiem 6, nie posiada żadnego podtytułu, a zatem mamy do czynienia z kolejną pełnoprawną wersją The Humble Indie Bundle.O The Humble Indie Bundle słyszał zapewne każdy, w wielkim skrócie - kupujemy gry za dowolną k...
categories: <input id="chkTagsList_0" type="checkbox" name="ctl00$phContentRight$chkTagsList$chkTagsList_0" checked="checked" value="1"><label for="chkTagsList_0">windows</label> <input id="chkTagsList_1" type="checkbox" name="ctl00$phContentRight$chkTagsList$chkTagsList_1" checked="checked" value="2"><label for="chkTagsList_1">linux</label> <input id="chkTagsList_9" type="checkbox" name="ctl00$phContentRight$chkTagsList$chkTagsList_9" checked="checked" value="512"><label for="chkTagsList_9">gry</label>
---



Po przerwie powraca ponownie paczka [The Humble Indie Bundle](http://www.humblebundle.com/). Pakiet oznaczony jest numerkiem 6, nie posiada żadnego podtytułu, a zatem mamy do czynienia z kolejną pełnoprawną wersją [The Humble Indie Bundle](http://www.humblebundle.com/).

O[ The Humble Indie Bundle](http://www.humblebundle.com/) słyszał zapewne każdy, w wielkim skrócie - kupujemy gry za dowolną kwotę. Wpłacamy powyżej średniej, dostajemy dodatkową grę. W połowie akcji dochodzi często bonusowy tytuł. Całość pieniędzy idzie na cele charytatywne i/lub dla developerów. Tyle teorii, cóż otrzymujemy w tej edycji?



![desk](https://raw.githubusercontent.com/djfoxer/djfoxer.github.io/master/_img/2012-9-24-_122_/g_-_608x405_-_-_36371x20120925085603_0.png)





## Torchlight




### Metacritic: 83/100


Wciągający hack&slash, stworzony przez osoby, pracujące wcześniej nad serią Diablo. Gra nastawiona jest na walkę z potworami, eksplorację terenu i zbieranie wszystkiego co znajdziemy na swojej drodze. Styl graficzny może przypominać Diablo III, zaś sama rozgrywka klasyczne gry z tego gatunku. Bardzo dobry slasher na długie zimowe wieczory. Niedawno wyszła kontynuacja, opatrzona numerkiem dwa. 


[youtube=http://www.youtube.com/watch?v=4HL8fw6xjjk]



## Rochard




### Metacritic: 81/100



Jedna z ciekawszych pozycji w tej paczcie. Gra logiczno-zręcznościowa, w której kierujemy poczynaniami bohatera niczym w staroszkolnych grach z końca ubiegłego wieku (ale zabrzmiało;) ). Świetna grafika 3D oparta na engine Unity i sterowanie w dwóch płaszczyznach nadal sprawdza się znakomicie. Na myśl przychodzi niedoceniony Duke Nukem Manhattan Project (Metacritic: 87/100). W tym przypadku Rochard ma więcej z gry logicznej, na wzór chociażby Trine. Główną bronią Rocharda jest G-Lifter, który przypomina Grivity Gun z HalfLife2. Dodatkowo, duże poczucie humoru i wysoki poziom grywalności sprawa, iż gra niesamowicie odpręża i daje ogromną satysfakcję. 

[youtube=http://www.youtube.com/watch?v=8paznfImoiQ]




## Shatter




### Metacritic: 84/100


Jeśli klasyczny Arkanoid był dla Ciebie zbyt trudny i zakręcony to nawet nie masz co zasiadać do tej gry. Shatter rozwija stary pomysł o nowe elementy. Dodaje fizykę dla klocków, jeszcze bardziej zakręcone powerupy i szybszą rozgrywkę. Niesamowicie kolorowa i dynamiczna grafika  oraz energetyczna muzyka tworzą wulkan grywalności. Godna polecenia dla wszystkich chcących szybko się rozerwać za pomocą prostej, ale jakże wciągającej rozgrywki. 

[youtube=http://www.youtube.com/watch?v=8ffFiiUPc3Q]




## S.P.A.Z. (Space Pirates and Zombies)




### Metacritic: 74/100


Strategia i gra zręcznościowa, w której teatrem walk jest galaktyka w dalekiej przyszłości. Ciekawa, ale wymagająca gra. Wraz z przebiegiem rozgrywki, rozwijamy technologie i udoskonalamy flotę do walki ze specyficznymi grypami przeciwników. S.P.A.Z. jest wciągające, ale niestety po pewnym czasie kolejne wyzwania się powtarzają i całość bywa nużąca.

[youtube=http://www.youtube.com/watch?v=1vRirTo2ly4]



## Vessel




### Metacritic: 81/100



Oryginalna gra logiczno-platformowa, w której wcielamy się w naukowca, zaś jego zadaniem jest wyeliminowanie stworów. Potwory wymknęły się spod kontroli naszej postaci i nie pozostało nam nic innego, jak zrobić z tym porządek. Unikalność rozgrywki sprowadza się do operowanie cieczą napotkaną drodze. Możemy gromadzić ją, aby potem użyć w celu uruchomienia maszyny, czy wytopienia dalszej drogi (Portal 2?). Zaskakująca i pełna pomysłów gra. Warto zagrać choćby dla rozgrywki, której nie napotkamy w tak wielu obecnie wydawanych produkcjach. 

[youtube=http://www.youtube.com/watch?v=HLJhn9JKnLU]




## Dustforce




### Metacritic: 79/100



Nietuzinkowa zręcznościówka, której bohaterowie uzbrojeni są w... miotłę, odkurzacz, czy szmatę do podłogi :) Jest to taki Tony Howk, tylko zamiast deskorolki, posiada narzędzie jednoznacznie kojarzące się ze sprzątaniem. Jednak niech to Was nie zmyli! Dzięki nim może robić tricki, ewolucje o których pomarzyłby niejeden z grających w produkcję od Activision ;) Co ciekawsze, gra posiada tryb multiplayer i jest bardzo rozbudowana! Miła dla oka, komiksowa grafika oraz wysoka grywalność nie pozwolą oderwać się tak szybko od tej produkcji. Dustforce dostępne jest po wpłaceniu powyżej średniej wpłaty.

[youtube=http://www.youtube.com/watch?v=sg8tncGm-Kc]


Nowy Humble Indie Bundle trzyma ogólnie wysoki poziom i jest chętnie kupowana przez graczy. Polecam serdecznie kupić pakiet i samemu sprawdzić opisywane produkcje.



## Dodatkowe pozycje w The Humble Indie Bundle 6



Do kolekcji dołączyły cztery kolejne gry. Otrzymują je wszyscy, którzy już kupili pakiet oraz Ci którzy zapłacą powyżej średniej wpłaty. Owe cztery pozycje to:



  * Bit.Trip Runner (Metacritic: 70/100)



  * Jamestown (Metacritic: 81/100)
 

Obie pozycje dostępne już w [The Humble Indie Bundle 4](http://www.dobreprogramy.pl/djfoxer/The-Humble-Indie-Bundle--gwiazdka-juz-dzis,29333.html)


  * Gratuitous Space Battles (Metacritic: 72/100)
 
Połączenie strategii i pozycji z gatunku Tower Defence.


  * Wizorb (Metacritic: 81/100)
 
Odważny mix Breakout z grą RPG! Oprawa graficzna w oldschoolowym stylu.