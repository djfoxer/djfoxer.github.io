---
layout:     post
title:      DePesza — aktualizacja i nowe pomysły
date:       2016-05-05 17:18:00
summary:    Od wydania pierwszej wersji DePeszy minęło już kilka dni. Obecnie średnia ocena na Windows 10 i Mobile wynosi 4.1. Myślę, że to nie tak źle, jak na początek prac nad apką, która jest nadal early accessem. Dziękuję za wszelakie uwagi i zgłoszone błędy. Postanowiłem szybko wydać pierwszą aktualizację, która powinna umilić zabawę z aplikacją.Nowe ekranySporo osób zauważyło, że ekrany są dość ubogie o...
categories: windows programowanie urządzenia mobilne
slug: DePesza-aktualizacja-i-nowe-pomysly,72802.html
img: https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504002600_2.PNG
---



Od wydania pierwszej wersji DePeszy minęło już kilka dni. Obecnie średnia ocena na Windows 10 i Mobile wynosi 4.1. Myślę, że to nie tak źle, jak na początek prac nad apką, która jest nadal early accessem. Dziękuję za wszelakie uwagi i zgłoszone błędy. Postanowiłem szybko wydać pierwszą aktualizację, która powinna umilić zabawę z aplikacją.




## Nowe ekrany

 


Sporo osób zauważyło, że ekrany są dość ubogie od strony graficznej. Przyznaję, że nie skupiałem się zbytnio na tym aspekcie, stąd też w nowej wersji delikatnie urozmaiciłem UI. Ekran logowania jest już znacznie przyjemniejszy w odbiorze. 



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504002600_2.PNG)




![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504002558_0.png)




Lista z powiadomieniami również uległa zmianie. Tutaj jednak nie do końca jeszcze jestem usatysfakcjonowany z końcowego efektu. Będę musiał popracować nad tym ekranem, gdyż czegoś jeszcze w nim brakuje i nadal sprawa wrażenie dość siermiężnego. 



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504002600_1.PNG)




![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504002600_0.png)



W pierwszej wersji nie było jeszcze dwóch ważnych komunikatów. Aplikacja nie informowała o ładowaniu powiadomień i nie wyświetlała nic, gdy użytkownik nie posiadał żadnych notyfikacji. Szczególnie ta ostatnia opcja była newralgiczna, gdyż pusta lista błędnie sugerowała, iż aplikacja nie działa poprawnie. Wraz z aktualizacją dodałem także i te ekrany:



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504003804_0.png)






## Nowe powiadomienia



Najświeższa wersja DePeszy obsługuje również w pełni nowe notyfikacje. Pierwsza z nich informuje nas, gdy ktoś  *polajkował*  nasz komentarz. Nie wiem, czy jest to nowe powiadomienie, ale nigdy się z nim nie spotkałem, także dodaję to teraz do aplikacji.



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160505150604_1.PNG)



Drugie powiadomienie opisuje [Cebula](http://www.dobreprogramy.pl/Cebula/Kilka-slow-z-deweloperskiego-podworka,72605.html)  w ostatnim poście na blogu redakcyjnym. Nowa notyfikacja zakomunikuje nas, gdy napisany zostanie komentarz do publikacji, którą dodaliśmy wcześniej do ulubionych. 



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160505150604_0.PNG)





## Co dalej - statystyki do bloga?


Dwa lata temu (jak ten czas leci :( ) stworzyłem wtyczkę  Licznik Blogowy (Chrome/Firefox, Opera; [link1](http://www.dobreprogramy.pl/djfoxer/Licznik-Blogowy-wtyczka-do-ChromeOperyFirefoxa-dla-kazdego-Blogera-portalu-aktualizacja-08.04.14-nowe-funkcjonalnosci-0.6,51846.html),  [link2](http://www.dobreprogramy.pl/djfoxer/Licznik-Blogowy-wersja-0.6-czyli-wlasne-statystyki-i-wykresy-tuz-pod-reka,53496.html) ), która pobiera dane z bloga zalogowanej osoby i prezentuje informacje o globalnej ilości komentarzy, wyświetleń, a także tworzy wykresy i pokazuje wpisy wg zadanych kryteriów.



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504012035_0.PNG)





> tak, tak przekroczyłem już 2 miliony wyświetleń! jeee :)




![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504010628_0.png)




![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504010628_1.png)




![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504010628_2.png)




Padł pomysł, aby dodać do DePeszy powyższe statystyki. Wydaje się to dość ciekawą opcją i w wolnym czasie postaram się umieścić taki ficzer w aplikacji, w formie oddzielnego ekranu (może w pierwszej wersji bez wykresów).



## Nowe logo i wersja pod Androida i iOS



Powoli będę także rozpoczynał zabawę z Xamarinem, aby w przyszłości stworzyć aplikację na Androida i iOS. Tutaj jednak ciężko mi coś więcej powiedzieć.

Oczywiście nadal proszę o zgłaszanie wszelkiej maści błędów i pomysłów. Jest już nawet propozycja stworzenia nowej ikonki aplikacji przez jednego z użytkowników portalu,  zobaczymy co z tego wyjdzie.



> DePesza dostępna jest w markecie Windows 10 (desktop i mobile). Bezpośredni link: [DePesza](https://www.microsoft.com/pl-pl/store/apps/depesza/9nblggh4nvs2).




> Aktualne źródła można znaleźć na GitHub pod adresem:
> [https://github.com/djfoxer/dp.notification](https://github.com/djfoxer/dp.notification)



![desk](https://raw.githubusercontent.com/djfoxer/djfoxer.github.io/master/_img/2016-5-5-_57_/g_-_-x-_-_-_x20160504002610_0.png)

