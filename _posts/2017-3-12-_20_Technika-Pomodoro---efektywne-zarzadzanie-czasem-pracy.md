---
layout:     post
title:      Technika Pomodoro — efektywne zarządzanie czasem pracy
date:       2017-03-12 09:40:00
summary:    Ostatni wpis wprowadzający do stworzenia wtyczki Healthy with Visual Studio opisywać będzie ciekawą technikę do zarządzania czasem w pracy. Mowa będzie o Pomodoro, niezmiernie prostym i skutecznym sposobem na planowanie zadań, nie tylko dla programistów.Zapanować nad czasem i zadaniamiZapewne nie raz zawaleni byliście wieloma taskiami do zrobienia, a nie było pomysłu jak to ogarnąć. W jaki sposób ...
categories: porady inne
slug: Technika-Pomodoro-efektywne-zarzadzanie-czasem-pracy,79724.html
---



Ostatni wpis wprowadzający do stworzenia wtyczki  *Healthy with Visual Studio*  opisywać będzie ciekawą technikę do zarządzania czasem w pracy. Mowa będzie o  *Pomodoro* , niezmiernie prostym i skutecznym sposobem na planowanie zadań, nie tylko dla programistów.


## Zapanować nad czasem i zadaniami

Zapewne nie raz zawaleni byliście wieloma taskiami do zrobienia, a nie było pomysłu jak to ogarnąć. W jaki sposób rozdzielić zadania, aby był czas i na przerwę i na twórczą pracę.

W takim przypadku pomocna może okazać się technika Pomodoro. Jej twórcą jest [Włoch Francesco Cirillo](https://cirillocompany.de/pages/pomodoro-technique), a nazwa pochodzi od czasomierza kuchennego w kształcie pomidora.  Jest to ciekawy sposób na zarządzanie naszym czasem w bardzo prosty sposób. Bez wielkiego przygotowania, bez jakiś dodatkowych narzędzi. Wystarczy timer ustawiony na 25 minut. Tylko tyle, ale i aż tyle. 


![desk](https://raw.githubusercontent.com/djfoxer/djfoxer.github.io/master/_img/2017-3-12-_20_/g_-_608x405_-_-_79724x20170312024440_0.jpg)



## Jak zacząć z Pomodoro?

W celu rozpoczęcia przygody z Pomodoro potrzebna jest lista zadań do wykonania i czasomierz (kuchenny, w telefonie czy komputerze). Poszczególne kroki są następujące:



  * Wybierz zadanie do wykonania z listy wcześniej przygotowanych zadań


  * Ustaw czasomierz na 25 minut i wykonuj zadanie bez przerywania, co ważne pamiętać trzeba o tym, aby nie rozpraszać się. Odpada zatem Facebook czy YouTube. Jeśli ktoś będzie coś chciał od ciebie zaproponuj, że odezwiesz się/oddzwonisz za kilka minut (aż zakończysz zadanie)


  * Po 1 Pomodoro (po 25 minutach) zrób przerwę 5 minutową - kawa, herbata, toaleta,  czy proste ćwiczenia rozciągające. Przerwa jest równie ważna, jak wykonane przed chwilą zadanie!


  * Po 4 Pomodoro (4x25 minut) robisz sobie dłuższą przerwę, 20-30 minut. W tym czasie można sprawdzić pocztę, zajrzeć na Facebooka lub porozmawiać o pogodzie lub Dudku, którego nie wzięli znowu na Mundial, 



[youtube=https://www.youtube.com/watch?v=CT70iCaG0Gs]



## Dlaczego Pomodoro jest skuteczne?

Pomdoro jest prostą techniką, ale wymaga na początku samodyscypliny i przestrzegania kilku zasad. Nie można rozpraszać się i przerywać zadania. 25 minut jest na tyle krótkie, że jeśli jakaś osoba będzie chciała coś od ciebie, możesz zawsze poprosić o to, aby poczekała te kilka minut, aż do zakończenia Pomodoro. Z drugiej strony w tym krótkim czasie jesteśmy skupieni na jednym zadaniu, co wzmacnia naszą efektywność i koncentrację.

Po zakończeniu 25 minut przerwa jest obowiązkowa. Zapewne będzie ciężko przerwać coś, w momencie gdy jesteśmy  *we flow* , ale czas na relaks jest równie ważny (a może i ważniejszy), co wykonywane zadanie.

W czasie Pomodoro wyeliminujmy wszelakie rozpraszacze, szczególnie sieci społecznościowe czy maile lub smsy. Łatwo jest zdekoncentrować się, a gorzej jest wrócić do wykonywanego zadania.


![desk](https://raw.githubusercontent.com/djfoxer/djfoxer.github.io/master/_img/2017-3-12-_20_/g_-_608x405_-_-_79724x20170312024550_0.jpg)


Pomodoro pozwala na zaplanowania dnia, a także na analizę tego co w danym okresie robiliśmy. W prosty sposób można zakładać sobie cele i narzucać wyzwania, np. będę mniej siedział na Facebooku, więcej czasu poświęcę na naukę jakieś nowej technologii. 

Technika nie musi być stosowana do każdego zadani i przez cały czas pracy nad zadaniami. Można wybrać kilka ważniejszych tasków i tylko do nich stosować Pomodoro.

Pierwszy kontakt z tą metodyką może być trudny. Warto jednak spróbować, chociażby dla sprawdzenia, jak bardzo mamy silną wolę, która utrzymuje nas z daleka od zewnętrznych  rozpraszaczy. Niech pierwsze dni będą składały się tylko z jednej lub dwóch sesji z Pomodoro.

Pomodoro nie tylko zwiększy efektywność, ale także pomoże wyeliminować nadmierne przepracowanie. 

Przedstawiona technika idealnie nadaje się do zastosowania w pracy deweloperów czy menadżerów, a także zapewne sprawdzi się w nauce dla uczniów i studentów. Warto jednak mieć na uwadze, że nie każda praca jest odpowiednia do tej techniki. Osoby pracujące w supporcie lub w innej pracy wymagającej natychmiastowego kontaktu z klientem, zapewne nie skorzystają z Pomodoro.


## Od Pomodoro do wtyczki w Visual Studio

Pomimo tego, iż jest już wtyczka do IDE, która implementuje technikę Pomodoro, mam zamiar zrobić dodatek, który będzie znacznie szerszy. Prócz zarządzaniem czasem pracy, będzie także pomagał w przerwach. Nie obędzie się bez propozycji ćwiczeń, a może nawet postaram się analizować poszczególne fazy działania podczas zadań wykonywanych w Visual Studio.


![desk](https://raw.githubusercontent.com/djfoxer/djfoxer.github.io/master/_img/2017-3-12-_20_/g_-_608x405_-_-_79724x20170312024448_0.png)


Temat jest jeszcze otwarty i nie zamykam się na zaproponowane sugestie i podpowiedzi. W tym momencie zabierać się będę już za pierwsze implementacje prostych wtyczek do IDE. Możliwości jakie oferuje Visual Studio dla osób tworzących rozszerzenia jest sporo, oby starczyło na wszystko czasu.
