---
layout:     post
title:      Kinect - szpieg w twoim domu. Nowe zapisy w umowe licencyjnej. 
date:       2010-12-08 23:37:00
summary:    "Wiedza cię wybiera, niewiedza gubi."Czy instalując jakąś aplikację czytacie umowę licencyjna zawarta w instalatorze?Wątpię :) Podobnie jest z instrukcjami obsługi. A potem czekają nas niemiłe niespodzianki. Rys. 1. Przykład umowy licencyjnej ;)W przypadku Microsoftu, jest jeszcze ciekawiej. Bo o il...
categories: <input id="chkTagsList_11" type="checkbox" name="ctl00$phContentRight$chkTagsList$chkTagsList_11" checked="checked" value="2048"><label for="chkTagsList_11">hobby</label> <input id="chkTagsList_12" type="checkbox" name="ctl00$phContentRight$chkTagsList$chkTagsList_12" checked="checked" value="4096"><label for="chkTagsList_12">inne</label>
---



"Wiedza cię wybiera, niewiedza gubi."

Czy instalując jakąś aplikację czytacie umowę licencyjna zawarta w instalatorze?
Wątpię :) Podobnie jest z instrukcjami obsługi. A potem czekają nas niemiłe niespodzianki. 




![desk](https://raw.githubusercontent.com/djfoxer/djfoxer.github.io/master/_img/2010-12-8-_189_/g_-_608x405_-_-_21943x20101208233614_1.gif)


 *Rys. 1. Przykład umowy licencyjnej ;)* 

W przypadku Microsoftu, jest jeszcze ciekawiej. Bo o ile jeśli kupiony w Ikei stół i po "naszym" złożeniu wyjdzie taboret, to nie jest to wielka strata. W przypadku Kinecta, możemy poczuć się jak w książce Rok 1984 Orwella.




## Wielki Brat ma dla Ciebie zadanie






![desk](https://raw.githubusercontent.com/djfoxer/djfoxer.github.io/master/_img/2010-12-8-_189_/g_-_608x405_-_-_21943x20101208233614_2.jpg)


 *Rys. 2. Gdzieś już to było...* 


W październiku tego roku została zaktualizowana umowa licencyjna dla Xbox LIVE. Zmiany są podyktowane wprowadzeniem na rynek Kinecta (punkt 9. Prywatność.).

Oto co możemy w niej wyczytać:



 *"Dane osobowe gromadzone w witrynach i usługach firmy Microsoft mogą być przechowywane i przetwarzane w Stanach Zjednoczonych lub innych krajach, w których firma Microsoft lub jej podmioty stowarzyszone, spółki zależne i przedstawiciele mają swoje placówki. Użytkownik wyraża zgodę na przekazywanie tych danych poza granice swojego kraju lub regionu.(...)"* 

Ok. Nic strasznego. Jednak eksport danych poza granice kraju, nie napawa optymizmem. Czyli w Polsce Generalny Inspektor Ochrony Danych Osobowych niewiele może wskórać. A pomyśleć, iż ludzie masowo usuwali konta z naszej klasy ze względu na nowe zapisy licencyjne. Tam przynajmniej GIODO miał jakaś piecze nad tym wszystkim. No cóż. Idźmy dalej. 



 *"Aby zapewnić użytkownikowi dostęp do Usługi oraz zapewnić usprawnianie Usługi i Autoryzowanych urządzeń, możemy gromadzić określone informacje na temat działania Usługi, Autoryzowanego urządzenia użytkownika oraz wykorzystania Usługi i Autoryzowanego urządzenia przez użytkownika. Informacje takie mogą być przez nas automatycznie pobierane ze Autoryzowanego urządzenia użytkownika. Dane takie mogą obejmować dane dotyczące konsoli i jej działania, unikatowe identyfikatory na płytach z grami, dane dotyczące wydajności sieci i jakości Usługi. W przypadku, gdy użytkownik korzysta z konsoli z czujnikiem Kinect, możemy również gromadzić dane na temat sposobu interakcji użytkownika z konsolą oraz Usługą w celu usprawniania produktów i usług firmy Microsoft. Wysłane i zgłoszone mogą zostać wszelkie błędy oprogramowania lub sprzętowe występujące podczas połączenia z Usługą lub przy braku połączenia. Wszelkie takie dane mogą być przechowywane są razem z unikatowym identyfikatorem konsoli, a firma Microsoft może je również powiązać z innymi danymi identyfikującymi daną osobę.(...) "* 

No pięknie, już się rozkręcają. Czyli raz, że gromadzą o nas wszelkie dane jak unikalne numery konsol, IP itp. To na dodatek, dzięki Kinectowi mogą pobierać dane z "zewnątrz". Czyli zdjęcia, dźwięki. Szkoda, że to wszystko będzie się działo bez jakiejkolwiek wiedzy użytkownika. Aż strach zaprosić kogoś. Czy wtedy nie zostaniemy posądzeni, o rozpowszechnianie wizerunku osób postronnych?
Dochodzimy do zapisu:



 *" Użytkownik nie powinien oczekiwać, że przy korzystaniu z funkcji komunikacji na żywo dostępnych w Usłudze zostanie zachowana jego prywatność (np. w zakresie komunikacji głosowej, wideo i wiadomości przesyłanych w grach). Komunikacja ta może być monitorowana. Firma Microsoft nie jest jednak w stanie monitorować całej Usługi i nie próbuje tego robić. Użytkownik przyjmuje do wiadomości, że jego komunikacja może być nagrywana i wykorzystywana przez inne osoby, a komunikacja podczas rozgrywki może być transmitowana. W niektórych grach korzysta się z menedżerów i gospodarzy gier. Menedżerowie oraz gospodarze gier nie są autoryzowanymi rzecznikami firmy Microsoft, a ich opinie nie muszą być zgodne ze stanowiskiem firmy Microsoft. Firma Microsoft nie monitoruje rutynowo korzystania przez użytkownika z funkcji komunikacyjnych Usługi. Jednak w maksymalnym zakresie dozwolonym przez prawo możemy monitorować komunikację i ujawniać informacje zgodnie z postanowieniami niniejszego punktu 9. "* 

Wielki Brat wreszcie się ujawnił :) Czyli nie oczekujmy zachowania jakichkolwiek zasad prywatności. Grasz w Get Fit with Mel B w brudnej podkoszulce? Licz się z tym, iż któregoś pięknego dnia, możesz zostać umieszczony na bilbordzie w centrum Warszamy jako jeden z TOP 10 Dirty Gamers ;) 

Niby nic, ale szkoda, iż te zapisy zostały wprowadzone "po cichu". Cóż, chyba taka jest cena nowoczesności.

Dziękuję i pozdrawiam.  

[http://www.xbox.com/pl-PL/legal/livetou](http://www.xbox.com/pl-PL/legal/livetou) - umowa licencyjna Xbox LIVE