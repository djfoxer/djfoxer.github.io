---layout:     post
title:      Windows Mobile 7 - zarzucony projekt mobilnego systemu od Microsoftu
date:       2013-05-20 19:39:00
summary:    Zapewne wielu z nas, tuż po pierwszych poglądowych zdjęciach Windows Phone 7 w roku 2010, było nastawionych dość sceptycznie do nowego interfejsu Metro. Nie obyło się bez grymasów na twarzy i westchnieniach na myśl o prawdziwym następcy Windows Mobile 6. Otóż dość niespodziewanie, dziś wyciekł mater...
categories: oprogramowanie urządzenia mobilne inne
---



Zapewne wielu z nas, tuż po pierwszych poglądowych zdjęciach Windows Phone 7 w roku 2010, było nastawionych dość sceptycznie do nowego interfejsu Metro. Nie obyło się bez grymasów na twarzy i westchnieniach na myśl o prawdziwym następcy Windows Mobile 6. Otóż dość niespodziewanie, dziś wyciekł materiał podglądowy z zarzuconej wersji Windows Mobile 7. Można na własne oczy przekonać się, jak miał w pierwotnych planach wyglądać system, który kreowany był na kontynuatora serii Mobile.

Oczywiście nowy interfejs w Windows Phone okazał się strzałem w dziesiątkę w urządzeniach dotykowych. Przełożyło się to nawet na tryb Modern w &quot;dużym&quot; Windows 8. Co więcej, powstało wiele nakładek na Androida przekształcających wygląd na ten z Windows Phone. Krążą nawet plotki, iż nowy iOS będzie dużo czerpał z kafelkowatego interfejsu. No dobrze, ale co z tym Windows Mobile 7? Otóż...



![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_608x405_-_-_41386x20130520185249_0.jpg



[Dave Brinda](http://www.brinda.com/) opublikował na vimeo filmik będący konceptem interfejsu, nad jakim pracowano podczas tworzenia Windows Mobile 7. Poniżej zamieszczam najciekawsze screeny, zaś link do pełnego filmu jest [tutaj](http://vimeo.com/66485693) (niestety został on usunięty, poniżej mirror na YouTube)

[youtube=http://www.youtube.com/watch?v=UpdmsEI60kA]

)

![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_288x192_-_-_41386x20130520185732_0.jpg

[join])

![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_288x192_-_-_41386x20130520185736_0.jpg


)

![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_288x192_-_-_41386x20130520185745_0.jpg

[join])

![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_288x192_-_-_41386x20130520185752_0.jpg


)

![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_288x192_-_-_41386x20130520185756_0.jpg

[join])

![desk](https://raw.githubusercontent.com/djfoxer/djfoxer.github.io/master/_img/2013-5-20-_92_/g_-_288x192_-_-_41386x20130520185800_0.jpg



Dave Brinda pracował nie tylko nad Windows Mobile 7. Był również twórcą HTC Sense dla Android i HTC TouchFlo3D pod Windows Mobile 6. Obecnie jest dyrektorem w dziale innowacji w HTC. Cóż można jednak powiedzieć o samej koncepcji UI Windows Mobile7?

Na pewno wygląda lekko kiczowato i trochę już staroświecko. Jaskrawe kolory, chromowane elementy graficzne. Na pewno obecnie nikt by nie spojrzał na ten system zbyt przychylnie. Mam wrażenie, że jest to połączenie Windows Mobile z Winampem. Materiał promocyjny przypomina raczej system na urządzenia zwane potocznie MP4, niż na smartfon. Nic zachwycającego.

Widać natomiast lepsze wykorzystanie ekranu dotykowego, poprzez przewijanie elementów graficznych czy list, niż miało to miejsce w starym Windows Mobile. Trzeba przyznać jednak, że system Mobile od Microsoftu nie był zupełnie skrojony pod obsługę palcem. Można było go używać jedynie rysikiem, ze względu na drobne elementy w UI. Używanie Windows Mobile palcem było wręcz niemożliwe. W tym przypadku WM7 był krokiem na przód.  

Czy zatem pójście w kierunku Windows Phone i interfejsu Metro było dobrym pomysł ze strony Microsoftu? Myślę, że tak i powyższa prezentacja utrwaliła mnie w tym przekonaniu. Dalsze brnięcie w &quot;napchany&quot; interfejs, niebędący przyjemny i intuicyjny w obsłudze palcem, byłoby błędem. Windows Phone pokazał, że systemy pod ekrany dotykowe powinny mieć zupełnie inne założenia i cele. Szkoda tylko, że czas, jaki Microsoft spędził nad Windows Mobile 6.x, mógłby być zupełnie inaczej wykorzystany. Linia 6.x podczas premiery była już przestarzała i skazana na porażkę. Zamiast tego Microsoft powinien wcześniej wypuścić Windows Phone 7, wówczas nie miałby tylu zaległości do odrobienia. Co więcej, może wówczas system Windows Phone 7 miałby już na starce nowości jakie wprowadziła dopiero wersji 7.5 (chociażby multitasking, więcej wersji językowych), a dziś bylibyśmy co najmniej rok do przodu z możliwościami  Windows Phone 8. 

Najważniejsze jednak, że ktoś odważny powiedział dość dla Windows Mobile i tak oto powstał Windows Phone... ;))