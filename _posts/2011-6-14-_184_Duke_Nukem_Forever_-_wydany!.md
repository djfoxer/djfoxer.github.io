---
layout:     post
title:      Duke Nukem Forever - wydany!
date:       2011-06-14 00:46:00
summary:    10. czerwca zakończyła się 14 letnia męczarnia/produkcja gry Duke Nukem Forever! :) Wreszcie nasze spragnione palce, z odciśniętymi klawiszami WSAD, mogą zanurzyć się w świat Dukea... Tak chyba by było,  gdyby gra wyszła z 8-10 lat temu. Powiem szczerze, że jakoś nie zelektryzowała mnie wiadomość o ...
categories: windows gry hobby
---





![desk](https://raw.githubusercontent.com/djfoxer/djfoxer.github.io/master/_img/2011-6-14-_184_/g_-_608x405_-_-_25520x20110613185325_2.jpg)

 


10. czerwca zakończyła się 14 letnia męczarnia/produkcja gry Duke Nukem Forever! :) Wreszcie nasze spragnione palce, z odciśniętymi klawiszami WSAD, mogą zanurzyć się w świat Dukea... 

Tak chyba by było,  gdyby gra wyszła z 8-10 lat temu. Powiem szczerze, że jakoś nie zelektryzowała mnie wiadomość o wydaniu DNF, ale zacznijmy od początku...


 *One man, one world, one million babes to save!!* 

Pierwsze dwie części (&#39;91 i &#39;93 r.) były typowymi platformówkami. Były miłe i bardzo grywalne jak na tamte czasy. Bardzo dobre i porządne produkcje. Jednakże dopiero trzecia część Duke Nukem 3D, zapoczątkowała Dukomanie trwającą do dziś. 

Gra wydana w 1996 r. była strzałem w dziesiątkę! Świetna jak na tamte czasy grafika (mimo modeli 2D udających 3D) i naprawdę świeży humor, tworzyły grę godną zagrania i wciągnięcia się w nią na dłuuugie godziny. Jeśli dodać do tego szczyptę erotyzmu i niespotykaną wówczas interakcję z otoczeniem, wyłania się nam gra, która zawładnęła światem na długie lata.


 *Let&#39;s rock! * 

Jest rok 1997, twórcy 3D Realms, potwierdzają, iż prace nad kolejną częścią są już w toku. Ma być jeszcze lepiej i jeszcze więcej Dukea. Gracze zacierają już ręce i w przerwach między sesjami DN3D, szukają kolejnych newsów odnośnie nowej odsłony Księcia.



![desk](https://raw.githubusercontent.com/djfoxer/djfoxer.github.io/master/_img/2011-6-14-_184_/g_-_608x405_-_-_25520x20110613191812_1.jpg)

 
 *Świat Gier Komputerowych, Zapowiedź Duke Nukem Forever (kliknij by powiększyć)* 

Rok po rozpoczęciu prac, już są pierwsze screeny i &quot;konkretne&quot; zapowiedzi nowego środowiska. 
W załączonym zdjęciu można przeczytać kilka newsów na temat DNF, jakie wówczas można było znaleźć. Artykuł jest wycinkiem ze Świata Gier Komputerowych nr 9/1998. Tematem przewodnim były gry 3D. Oczywiście nie mogło zabraknąć wzmianki o naszym DNF. 
Czytamy zatem, iż:  *&quot;Niestety, nie pojawi się on przed gwiazdką (gwiazdką 1998 - przyp. djfoxer), jak to było wcześniej zapowiedziane, a to ze względu na zauroczenie twórców gry możliwościami Unreala. Wyrzucili oni engine Quake&#39;a 2 do kosza, a wraz z nim 4 miesiące pracy (Duke ma już za sobą przesiadkę z Quake &quot;jedynki&quot;) i prawdopodobnie pół miliona dolarów zapłaconych Id Software(..)&quot;* . Nie próżnowali pewnie przez te cztery miesiące. 
Najciekawsze zdanie jest w środku:  *&quot;(..)opóźnienie związane z przesiadką nie powinno zatem wykroczyć poza pierwszy kwartał przyszłego roku* &quot; -czyli pierwszy kwartał 1999 roku. Jak było, wszyscy wiemy :) Już nie będę przytaczał pozostałych fragmentów zapowiedzi, żeby nie zepsuć Wam czytania. 


 *So... who wants to dance?* 

DNF zaliczył całkiem sporo zmian silników, oto w skrócie czym twórcy się bawili:

1997 - kupno licencji na Quake2, ze względu na brak kodów źródłowych, &quot;bawiono&quot; się silnikiem jedynki, wówczas to powstały pierwsze &quot;zajawki&quot; DNF

1997 (grudzień) - jest silnik Quake2, prace ruszają pełną parą!

1998 - targi E3, trailer z DNF na zmodyfikowanym silniku Q2

1998 (początek wakacji) - olśnienie silnikiem Unreala + dodanie wielu modyfikacji i wyrzucenie Q2 

1999 - wychodzi nowy silnik Unreal Tournament, ponowna przesiadka, już mniej bolesna od poprzedniej

2001 - pierwszy trailer na silniku UT pokazany na E3, ciśnienie rośnie...

2002 - przepisanie silnika UT od podstaw, już ciężko byłoby to nazwać silnikiem UT, możliwościami bliżej mu do wersji 2.5, wydanej wraz z premierą UT2004

2004 - zmiana silnika fizycznego z Karmy na Meqon 

2007 - kolejne znaczące zmiany w silniku


Ciekawie prezentują się również zespoły pracujące nad grą. Oczywiście prace nad nią zaczął 3D Realms, ale tylko do 2009, kiedy to ludzie wykładający kasę powiedzieli dość i odsunęli studio od tytułu. Wszyscy uznali Dukea za martwego, jednakże okazało się, iż prace po 3D Realms przejął Gearbox Software, który doprowadzili ten bałagan do jakiegoś porządku i wydał grę taką, w jaką możemy dziś pograć ;)

 *What? Did you think I was gone forever?* 

Premiera Duke Nukem Forever już za nami. Szaleństwa nie było. Premiera przebiegła spokojnie, zagłuszona zakończonymi targami E3. Pierwsze recenzje już ujrzały światło dziennie. No cóż, narzazie wiele powiedzieć nie można. Na pewno nie będzie przeboju. Średnia ocena na GameRankings jak i na Metacritic waha się od 6/10 na PC/PS3 do 5/10 na Xboxa 360. Średnia nie są zachęcające. 

Polecić mogę, pierwsze wrażenia z gry dodane w postaci gameplayów przez [tvgry](http://tvgry.pl/?ID=1745) oraz [Gaminator](http://www.gaminator.tv/video/19977,Duke-Nukem-Forever-pierwsze-wra%C5%BCenia.html)

Po 14 latach, oczekiwania były tak duże, iż wątpię, czy ktoś będzie w pełni zadowolony, nawet najwięksi fani Dukea. Chęć stworzenia gry idealnej, spowodowała, iż deweloperzy popadli w błędne koło, chcąc wykreować arcydzieło. 
Gra jest średnia, lecz gdyby nie był to Duke nikt nie miałby pretensji, a tak nie pozostaje nam nic innego jak... poczekać na Battlefielda 3 lub pograć w nasz rodzimy BulletStorm....





## PS



W 2002 roku wyszedł Duke Nukem: Manhattan Project, gra nawiązująca do dwóch pierwszych części. Świetna oldschoolowa  platformówka. Jeśli nie graliście, gorąco polecam! Zabawa murowana!



## PPS



Warto przeczytać również z wycinka z ŚGK, zapowiedź Preya. Pierwsze wzmianki pojawiły się już w roku 1995, zaś wydano ją w 2006 roku, również po kilku zmianach silnika...



## PPPS



Ahhhhh, jest też zapowiedź Half-Life na silniku Q2, no cóż, dobrze, że chociaż to wyszło wg zapowiedzi :)

PPPPS
Zahaczając o temat ŚGK, czy ktoś z Was w latach 1998-2000 został członkiem korespondencyjnego klubu ALFA, zrzeszającego graczy AMIGI 500/600? :D


