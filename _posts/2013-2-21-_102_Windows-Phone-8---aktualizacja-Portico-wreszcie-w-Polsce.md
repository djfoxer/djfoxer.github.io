---
layout:     post
title:      Windows Phone 8 - aktualizacja Portico wreszcie w Polsce!
date:       2013-02-21 00:08:00
summary:    Osoby zainteresowane systemem Windows Phone, a w szczególności posiadające nowy Windows Phone 8, słowo portico jest im znane. Jest to pierwsza duża aktualizacja, która została wydana dla Windows Phone 8 w trybie OTA (over-the-air). Aktualizacja jest dostępna od końca grudnia 2012. Niestety nie dla wszystkich. Jak to bywa w tego typu przypadkach, dużo zależy od operatorów komórkowych. Teoretycznie ...
categories: urządzenia mobilne
slug: Windows-Phone-8-aktualizacja-Portico-wreszcie-w-Polsce,39388.html
---



Osoby zainteresowane systemem Windows Phone, a w szczególności posiadające nowy Windows Phone 8, słowo  *portico*  jest im znane. Jest to pierwsza duża aktualizacja, która została wydana dla Windows Phone 8 w trybie OTA (over-the-air). 

Aktualizacja jest dostępna od końca grudnia 2012. Niestety nie dla wszystkich. Jak to bywa w tego typu przypadkach, dużo zależy od operatorów komórkowych. Teoretycznie niebarndowane urządzenia powinny otrzymać aktualizacje szybciej, ale nie zawsze tak jest.

Najważniejsze jednak, iż właśnie dziś (20.02.2012) Nokia wypuściła dla niebrandowanych urządzeń z Polski, najświeższą wersję 8.0.10211.204 (nazwa kodowa  *Portico* ). Zatem po wielu tygodniach, wreszcie dostaliśmy aktualizację, która wnosi kilka usprawnień i naprawia sporo błędów. Oto przegląd tego co można zobaczyć w nowej wersji Windows Phone 8 ( *Portico* ) oraz kilka wskazówek o aktualizacji.


### Aktualizacja


Jeśli system sam nie wykryje aktualizacji, należy przejść do okna  *Ustawienia ->system->aktualizacje*  i kliknąć  *sprawdź aktualizacje* . Jeśli mamy odpowiednią wersję systemu, powinien pojawić się monit o dostępności aktualizacji z pytaniem, czy system ma ją pobrać. Mała uwaga. Pobieranie aktualizacji może trochę potrwać (w moim przypadku było to prawie 30 minut). Zatem jeśli macie baterię na wyczerpaniu, lepiej ją podładować.



![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233121_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233155_0.jpg)


Po pobraniu, zostaniemy poproszeni o potwierdzenie aktualizacji. Ten proces również może trochę potrwać (ok. 20 minut, w zależności od ilości danych na urządzeniu). Co więcej, po aktualizacji system migruje dane, co powoduje tak długi czas wgrywania nowej wersji.


![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233158_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233202_0.jpg)


Nasza cierpliwość zostanie jednak wynagrodzona nową wersją systemu 8.0.10211.204.


### Zmiany w aktualizacji Windows Phone 8.0.10211.204 ( *Portico* )


Zmiany po aktualizacji nie są duże, ale na pewno ucieszą niejednego posiadacza urządzenia z Windows Phone 8. Oficjalna lista znajduje się na stronie: [Historia aktualizacji systemu Windows Phone 8](http://www.windowsphone.com/pl-pl/how-to/wp8/basics/windows-phone-8-update-history).


![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_608x405_-_-_39388x20130220233212_0.jpg)


Najważniejsze zmiany:


  * opcja podtrzymywania połączenia po wyłączeniu ekranu


![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_608x405_-_-_39388x20130220233222_0.jpg)





  * wersje robocze SMS

![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233139_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233143_0.jpg)




  * odpowiedzi w wiadomościach SMS, przy przychodzących połączeniach (idealne, gdy nie możemy odebrać telefonu)

![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233125_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233129_0.jpg)

do skonfigurowania w oknie  *ustawienia->telefon*  pod przyciskiem  *edytuj podpowiedzi* 

![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233147_0.jpg)
[join]
![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_288x192_-_-_39388x20130220233150_0.jpg)





  * zaznaczanie kilku wątków SMS

![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_608x405_-_-_39388x20130220233217_0.jpg)





  * aktualizacja od Nokii: dodanie kilku dodatkowych elementów w menu  *wyświetl + dotknij*  (włączenie/wyłączenie czytelności przy świetle słonecznym i opcja redukcji jasności)

![desk](https://raw.githubusercontent.com/djfoxer/djfoxer.github.io/master/_img/2013-2-21-_102_/g_-_608x405_-_-_39388x20130220233227_0.jpg)




  * możliwość wyłączenia ściągania obrazków w Internet Explorerze, w celu redukcji transferu (obecnie dostępne tylko w wybranych sieciach komórkowych, posiadających Data Sense)


  * w modelu Nokia Lumia 820 poprawiono wreszcie (!!) jakość połączenia, wcześniej nasz głos u osoby dzwoniącej był czasami w bardzo słabej jakości


  * inne poprawki wydajnościowe i stabilizacyjne




Zmiany nie są jakieś rewolucyjne, ale poprawiają komfort użytkowania. Na pewno cieszy opcja podtrzymywania połączenia przy wygaszonym ekranie, czy szybkich odpowiedzi SMS podczas przychodzącego połączenia. Mnie, jako użytkownika Lumii 820, uradowało naprawienie jakości rozmów (kto do mnie dzwonił ten wie, że bywało z tym nieciekawie). Można rzec - wreszcie! 