---
layout:     post
title:      Epson EcoTank — domowa drukarnia i fotolab w jednym
date:       2018-12-09 19:03:00
summary:    Testy drukarki Epson EcoTank L3110 niestety już dobiegły do końca i sprzęt trzeba zwrócić. Przez ostatnie tygodnie wydrukowałem grubo pand 200 zdjęć i ponad 50 stron tekstu. W pożegnalnym wpisie przedstawię kilka porad i uwag odnośnie drukowania zdjęć w domu za pomocą drukarek EcoTank. <!----><!---->Domowy fotolab - kosztyDrukowanie w domu zdjęć do albumu to kusząca propozycja. Z drukarką EcoTank ...
categories: sprzęt porady
slug: Epson-EcoTank-domowa-drukarnia-i-fotolab-w-jednym,96412.html
img: https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_xcbae6f91-1001-4ded-90d7-b33c84f07b55.jpg
---



Testy drukarki Epson EcoTank L3110 niestety już dobiegły do końca i sprzęt trzeba zwrócić. Przez ostatnie tygodnie wydrukowałem grubo pand 200 zdjęć i ponad 50 stron tekstu. W pożegnalnym wpisie przedstawię kilka porad i uwag odnośnie drukowania zdjęć w domu za pomocą drukarek EcoTank. 


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_xcbae6f91-1001-4ded-90d7-b33c84f07b55.jpg)



### Domowy fotolab - koszty


Drukowanie w domu zdjęć do albumu to kusząca propozycja. Z drukarką EcoTank jest to dodatkowo bardzo opłacalny sposób na tanie zdjęcia do albumu. Zacznijmy od kosztów tuszu. Otóż pojedyncza buteleczka z tuszem to wydatek 25 złotych (65 ml). Takich tuszy potrzeba nam 4 (pełen CMYK).

Po wydrukowaniu 200 zdjęć bez ramek (format 10x15 cm), w najwyższej jakości druku, ubyło około 1/4 wszystkich tuszy:


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x439f3d2c-02d1-4621-adab-ac94fd8fd1e4.jpg)


Można zatem przyjąć, że wydrukowanie jednego zdjęcia 10x15 cm najwyższej jakości kosztuje około  __12 gr (tusz), __ ustalmy że tusze ubywają jednakowo. Dodajmy do tego jeszcze koszt papieru: 10 gr (paczka 100 arkuszy, 250 g). Sumarycznie wychodzi __ __ zatem  __22 gr (tusz+papier)__ za zdjęcie najwyższej jakości. Pojedyncze zdjęcie 10x15 cm w fotolabie online za druk do 100 sztuk wynosi 55 gr. W kwestii ceny drukowanie w domu drukarką EcoTank wychodzi na plus i jest bardzo opłacalne. Dodatkowo można jeszcze poeksperymentować z tańszym papierem i drukując w jakości standard (ja drukowałem w najwyższej dostępnej), wówczas można będzie zejść z 22 gr, na grubo poniżej 20 gr za zdjęcie.


### Epsone EcoTank vs fotolab - jakość zdjęć


Jakość zdjęć jaką uzyskujemy drukując drukarką Epson EcoTank jest na wysokim poziomie. Poniżej porównanie dwóch zdjęć, po lewej zdjęcie z fotolabu, a po prawej zdjęcie z z drukarki Epson EcoTank L3110 (format nieco większy, gdyż zdjęcie było wykonane w trybie szerokokątnym). Oto wynik porównania:


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x2477bafb-fe82-4419-8292-f01d589f1d3e.jpg)


Zdjęcie po prawej ma delikatny zoom, aby ładniej pasowało do formatu zdjęcia (niestety fotolab dziwnie obciął zdjęcia w szerokości :/ ). Kolory były ustawione domyślnie w drukarce, a jakość druku to najwyższy. Papier w obu przypadkach jest błyszczący, ale ten z fotolabu, jednak jest bardziej matowy, gdy porównamy oba zdjęcia.

Zdjęcie wykonane telefonem wygląda lepiej z drukarki (widać całkiem dokładnie godzinę na zegarku). Kontrast może jest trochę zbyt mocny w drukarce, ale to kwestia ustawień (co innego, że w ramce wygląda takie zdjęcie znacznie lepiej niż te bardziej "wyblakłe" z fotolabu). Również mam wrażenie, że wszytki zdjęcia z fotolabu zostały potraktowane jakimś filtrem, który sprawił, ze kolory straciły swój charakter (szara koszulka po lewej ma lekki żółty filtr?).

Finalnie oceniam zdjęcia z drukarki EcoTank bardzo wysoko i moim zdaniem (laika) są one znacznie lepszej jakości niż te z fotolabu.


### Własna edycja zdjęć w domu, bez niemiłych niespodzianek


Jednym z plusów na rzecz drukowania w domu jest możliwość wręcz nieograniczonego niczym dostosowania finalnego wyniku drukowania do naszych potrzeb. Epson ma własne narzędzia do prostej edycji zdjęć, ale wystarczy często IrfanView czy Gimp, aby móc dostroić zdjęcia wedle własnego uznania. Mając w domy drukarkę foto możemy wydrukować kilka zdjęć próbnych, aby efekt finalny był jak najbliższy naszym oczekiwaniom.

Drukując w fotolabie niestety możemy czasem niemiło się rozczarować. Pomijam już drukowanie zdjęć z przenośnych fotolabów w drogeriach czy supermarketach, gdzie wynikowe zdjęcia są marne. W moim przypadku wszystkie zdjęcia z fotolabu miałby nałożony dziwny filtr (żółty?), który w większości przypadków wyglądał słabo (zdjęcia były blade w porównaniu do tych wydrukowanych z drukarki w domu).

Kolejnym minusem jest finalny efekt druku na papierze. Niestety, ale jakimś cudem niektóre zdjęcia z telefonu, które były robione w trybie szerokokątnym, zostały przycięte w szerokości i są dziwne wąskie, albo mają... białe pasy z obu stron... Osoby drukujące zdjęcia z telefonu mogą się zatem delikatnie naciąć, w przypadku drukowania zdjęć z komórki w fotolabie, gdzie nie bardzo dba się o prawidłowy format zdjęcia i jego przycięcie.

Poniżej wrzucam przykład; wszystkie zdjęcia z fotolabu miały być w formacie 10x15 cm, a finalnie tylko środkowe ma poprawne proporcje...


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x97114350-230b-47d3-8689-4d61d32988cd.jpg)



### Papier


Ważnym czynnikiem wpływającym na wydruk, prócz tuszu, jest rzecz jasna papier. Warto jednak pamiętać, aby poprawnie ustawić przy drukowaniu odpowiedni rodzaj używanego papieru. Okazuje się, że ma to bardzo duży wpływ na finalny efekt.

Poniższe zdjęcia wydrukowane zostały na papierze Epson Value Glossy Photo Paper, ale z różnym papierem ustawionym w opcjach druku:


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x0ce71d0f-930a-44c9-b70f-40eb538d7458.jpg)



![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x588d1fe0-cd1f-44a2-bb73-003c24e1828e.PNG)



### Druk bezramkowy


Przy drukowaniu zdjęć w domu najbardziej atrakcyjną opcją jest druk bezramkowy. Tutaj jednak dużo zależy od modelu drukarki. W moim przypadku Epson L3110 druk bez ramek dostępny był tylko w przypadku papieru 10x15 cm, czyli w najpopularniejszym formacie zdjęć. Efekt jest świetny, ale ustawienie go wymaga wejścia do opcji drukowania i wybraniu żądanego formatu druku, wówczas jeśli istnieje opcja druku bezramkowego, tako pojawi się poniżej:


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x09802958-1db3-4ad2-8b6d-3bbe4eaca268.PNG)



### Kończąc testy


Niestety drukarka wraca już do dobrychprogramów. Przyznaję, że zarówno jakość, cena i możliwości drukarki Epson EcoTank L3110 bardzo mnie pozytywnie zaskoczyły. W najwyższej jakości zdjęcia 10x15cm to koszt ok 22 groszy (tusz+papier), w wersji standardowej możni spokojnie zejść grubo poniżej 20 groszy.

Sama drukarka Epson EcoTank L3110 to koszt 800 zł i ma wszystko co trzeba do druku zdjęć i tekstu w domu. Tutaj jednak wybrałbym model EcoTank L3150, który ma dodatkowo moduł WiFi, a można go dostać nawet taniej niż wersję bez modułu bezprzewodowego.. 

Drukarkę z czystym sumieniem polecam. EcoTank to tanie drukowanie do domu zarówno tekstu, jak i zdjęć, które mogą przebić to co oferują fotolaby w sieci. To ciekawa opcja dla osób oczekujących wysokiej jakości druku za rozsądne pieniądze. Warto.


![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x9ada51e5-7dd8-48e5-9030-939aa84072ef.jpg)



![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x270470ac-73de-40ee-b8ec-b285e12443c8.jpg)



![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x0842883d-f0c5-45e1-8783-7e3525984263.jpg)



![desk](https://raw.githubusercontent.com/djfoxer/djfoxer.github.io/master/_img/2018-12-9-_1_/g_-_-x-_-_-_x52a7e623-6538-4b92-8d6f-3ed375bd3a87.jpg)

 