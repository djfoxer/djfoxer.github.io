---
layout:     post
title:      Słownik Szaradzisty - niezbędnik szaradzisty na Windows Phone
date:       2014-04-03 19:35:00
summary:    Rozwiązywanie krzyżówek czy ich układanie, było swego czasu dość popularne w okresie przed plagą zwaną internetem ;) Oczywiście krzyżówki nadal się sprzedają, ale nie tak dobrze jak kiedyś (szczególnie widać to na przykładzie krzyżówek dla młodzieży). Jeśli ktoś układał krzyżówki zapewne pamięta dwutomowy Słownik Szaradzisty — Był to zbiór słów posortowanych alfabetycznie. Pierwszy tom to standardow...
categories: oprogramowanie urządzenia mobilne hobby
---



Rozwiązywanie krzyżówek czy ich układanie, było swego czasu dość popularne w okresie przed  *plagą*  zwaną internetem ;) Oczywiście krzyżówki nadal się sprzedają, ale nie tak dobrze jak kiedyś (szczególnie widać to na przykładzie krzyżówek dla młodzieży). Jeśli ktoś układał krzyżówki zapewne pamięta dwutomowy Słownik Szaradzisty:


![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140403183852_0.png)


Był to zbiór słów posortowanych alfabetycznie. Pierwszy tom to standardowy zestaw A-Z, drugi był zbiorem słów posortowanych wg Z-A, czyli zaczynając od końcowych liter wyrazów. Śmiało można powiedzieć, że był to niezbędnik każdego szaradzisty. Oczywiście czasy się zmieniają, a ci co zostali przy tworzeniu krzyżówek przesiedli się na wszelkiego rodzaju strony www, które oferują jeszcze większy zbiór wyrazów z zaawansowanymi sposobami wyszukiwania. Hmm, może warto by stworzyć analogiczną aplikacji, która działać będzie  *offline*  i skierowana będzie do użytkowników Windows Phone? Tak oto powstał:


## Słownik Szaradzisty na Windows Phone

Słownik Szaradzisty jest aplikacją na Windows Phone, która wpasowuje się grupę oprogramowania z kategorii słowników. To co jednak ją wyróżnia to target, czyli osoby tworzące lub rozwiązujące krzyżówki, a także wszyscy ci którzy grają w gry językowe. Aplikacja może posłużyć także jako klasyczny słownik języka polskiego.

![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140403191324_0.jpg)

Główną siłą Słownika Szaradzisty jest baza słów. Oprogramowanie posiada wbudowaną bazę wyrazów dostępną  *offline* , która nie wymaga połączenia z siecią. Cały czas mamy dostęp do olbrzymiej bazy słów, wprost z urządzenia. Zbiór liczy sobie ponad 2,7 miliona wyrazów, a całość działa szybko i nawet na najtańszych urządzeniach z Windows Phone.

Aplikacja posiada oczywiście moduł wyszukiwania. Prócz wpisywania całych słów, można posłużyć się dodatkowymi znakami specjalnymi, które czynią słownik niezmiernie przydatnym. Obecnie lista znaków specjalnych to:


  * * [gwiazdka] – określa dowolny ciąg znaków,


  * . [kropka] – określa jeden dowolny znak,


  * 1 – określa jedną samogłoskę,


  * 2 – określa jedną spółgłoskę.



Dzięki powyższym znakom specjalnym można wyszukać wyrazów pasując do wzorów, np.  *dom.12**  czy  *.sko2.* :

![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140403191032_0.png)

Zatem możliwości wyszukania są bardzo duże, a przypomnę że działa to całkowicie  *offline* .

Wspomnę na koniec o bazie słów. Wyrazy pochodzą ze zbioru udostępnionego nieodpłatnie na stronie [http://www.sjp.pl/](http://www.sjp.pl/), na licencji GPL (baza  *Lista słów do gier* ). 

Baza słów od wersji 0.3 może być rozszerzona o własne wyrazy (istnieje także opcja usunięcia umieszczonych w ten sposób słów):

![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140422003936_0.png)


Kolejna wersja 0.4 przynosi wyszukiwanie anagramów w bazie słów. Wystarczy podać słowo, a aplikacja wyszuka anagramy do danego słowa (tutaj mała uwaga, wyszukiwanie anagramów nie akceptuje znaków specjalnych, podawanych w standardowym wyszukiwaniu słów):

![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140422003939_0.png)


Aplikacja działa na każdym urządzeniu z Windows Phone 8 i [dostępna](http://www.windowsphone.com/pl-pl/store/app/s%C5%82ownik-szaradzisty/734fce06-0165-4539-b2b8-1937c4d7db5f) jest za darmo w markecie, a także w [bazie aplikacji](http://www.dobreprogramy.pl/Slownik-Szaradzisty,Program,WindowsPhone,58586.html) portalu dobreprogramy. Jest to pierwsza, wczesna wersja i jeśli ktoś ma jakieś uwagi odnośnie tej odsłony lub ma pomysł na rozszerzenie funkcji Słownika Szaradzisty, to proszę o kontakt. Aplikacja adresowana jest do raczej wąskiego grona odbiorców, ale mam nadzieję, że znajdzie ona swoich wielbicieli :P Zachęcam do testowania i kontaktu ze mną.

![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140422003926_0.png)

Przy tej okazji, dziękuję chłopakom z wpworld za [wspomnienie](http://wpworld.pl/33307/slownik-szaradzistow-pozycja-obowiazkowa-dla-rozwiazujacych-krzyzowki/) o Słowniku Szaradzisty. Ostatnio wrzucili nową wersję swojej [apki](http://www.windowsphone.com/pl-pl/store/app/wpworld-pl/11669f1e-5ca1-4b5b-bf3c-f62298f99a26) do marketu Windows Phone (nareszcie jest dodawanie komentarzy!), jak ktoś ma to warto zaktualizować.

![desk](https://raw.githubusercontent.com/djfoxer/djfoxer.github.io/master/_img/2014-4-3-_71_/g_-_608x405_-_-_53402x20140403192540_0.png)


Właśnie, kiedy pojawi się analogiczna aplikacja dla Windows Phone od naszego portalu dobreprogramy.pl? :)