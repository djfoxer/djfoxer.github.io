---
layout:     post
title:      The Humble Indie Bundle V - najlepsza paczka w historii!!
date:       2012-06-01 00:16:00
summary:    W skład The Humble Indie Bundle V wchodzą — (w nawiasach oceny z Metacritic)Amnesia —  The Dark Descent (85)Bastion (86)LIMBO (88)Psychonauts (87)Superbrothers —  Sword & Sworcery EP (85)Czym jest The Humble Indie Bundle, pewnie każdy wie. W skrócie —  płacimy dowolną kwotę na szczytny cel i/lub dla develop...
categories: windows linux gry
---



W skład [The Humble Indie Bundle V](http://www.humblebundle.com/) wchodzą:
(w nawiasach oceny z [Metacritic](http://www.metacritic.com/))
<blockquote>
<p>Amnesia: The Dark Descent (85)</p>
</blockquote>
<blockquote>
<p>Bastion (86)</p>
</blockquote>
<blockquote>
<p>LIMBO (88)</p>
</blockquote>
<blockquote>
<p>Psychonauts (87)</p>
</blockquote>
<blockquote>
<p>Superbrothers: Sword & Sworcery EP (85)</p>
</blockquote>



![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531225115_0.png)



Czym jest The Humble Indie Bundle, pewnie każdy wie. W skrócie: płacimy dowolną kwotę na szczytny cel i/lub dla developerów, a w zamian otrzymujemy gry. Paczki są raz lepsze, raz ciut gorsze. Ostatnie cztery uważam za słabe (a niektóre za bardzo słabe). Ale to co otrzymujemy obecnie w [The Humble Indie Bundle V](http://www.humblebundle.com/), śmiem twierdzić, że jest najlepszą paczka jaka się do tej pory ukazała! Suma wpłat rośnie jak oszalała (serwery chyba powoli nie wyrabiają :P), średnia jest bardzo wysoka, będzie rekord! Takich gier w jednym miejscu, za takie pieniądze jeszcze nie było i możliwe, że szybko nie będzie!


Zestaw dostępny będzie przez 14 dni od dziś. Zapraszam do zakupów i do przeczytania krótkiego opisu, odnośnie obecnego wydania.

[youtube=http://www.youtube.com/watch?v=zwANFc7D1ac]



## Amnesia: The Dark Descent



Rewelacyjna przygodówka/horror ostatnich lat. Dzieło ludzi Frictional Games, którzy stworzyli  oryginalną i jakże wciągającą Penumbre. Tym razem wcielamy się w bohatera, który w niewyjaśnionych okolicznościach budzi się w zamku. Naszym zadaniem jest go z niego wydostać i znaleźć odpowiedź na pytanie: jak się tu znalazł i dlaczego sam przeniósł się do nawiedzonego zamku. Gra jest niesamowicie klimatyczna i wciągająca. Nie biegamy ze spluwą i nie rozwalamy wrogów jak w niby horrorze Resident Evil. Tutaj my jesteśmy bezbronną (dosłownie!) ofiarą i staramy się unikać wrogów. Przemierzając komnaty zamczyska, będziemy zmuszeni do rozwiązywania zagadek, ale przede wszystkim, do zadbania o to, by nasz bohater nie popadł w obłęd. Szmer, jakiś cień na ścianie, to wszystko może sprawić, że kierowana postać zwariuje i nasza gra się zakończy. Ciągły strach, niepewność, unikanie cieni, walka o ogień, który rozświetli pomieszczenia, to wszytko tworzy gęstą i niepowtarzalną atmosferę. Amnesia posiada bardzo porządną grafikę, która nie może się nie podobać. Ocena 85 na Metacritic i wszytko jasne.



![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531230811_0.jpg)




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531230816_0.jpg)





## Bastion

 

Drugą pozycją jest Bastion. Nietuzinkowy, obsypany nagrodami action-RPG. Może się wydawać, że to zwykły hack&slash. Nic z tych rzeczy. Ocena 86 na Metacritic nie jest, ot tak sobie. To co rzuca na kolana to sposób opowieści. Plansza nie jest pokazana cała, jest ona budowana razem z poruszającym się bohaterem. Robi wrażenia podczas gry. Co więcej narrator komentuje nasze poczynania w grze, co sprawia, że czujemy się uczestnikami baśni, opowieści. Piękna ręczne rysowana grafika, dopełnia całości. Muzykę warto nawet odsłuchać, poza grą. Obowiązkowo do zagrania!
 *Gra dostępna jest po zakupie paczki, powyżej aktualnej średniej ceny.* 



![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531232847_0.jpg)




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531232853_0.jpg)






## LIMBO

 

Kolejna gra i kolejny mega przebój. Mroczna gra zręcznościowo-przygodowa, która swoim klimatem mogłaby obdzielić kilka komercyjnych produkcji. Sterujemy chłopcem, który rusza na ratunek swojej siostrze. Świat w jakim się znajduje jest niezwykły i bardzo posępny. Wszystko jest czarno-białe i zrobione ze smakiem. Czasem jedynie co widzimy to dwa jasne punkty, będące oczami bohatera.  Bardzo oszczędna opraw dźwiękowa jeszcze bardziej podnośi doznania płynące z gry. Zagadki wykorzystują świetny silnik fizyczny, co uatrakcyjnia rozgrywkę. Gra, obok której nie można przejść obojętnie. Pomimo, że krótka, daje wiele radości i niezapomnianych chwil.




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531234111_0.jpg)




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531234115_0.jpg)






## Psychonauts

 

Ok, ta gra może lekko nie pasować do gier Indie. Ale jest to mylne założenie. Mimo, iż to "duża" gra, Psychonauts czerpie wiele z tego typu gier. Jest to przygodówka TPP z niesamowitym poczuciem humoru i oryginalnością, niczym z gier Indie. Oto nasz bohater może... wchodzić do umysłów ludzi. Z racji tego, iż każdy ma jakieś "odchyły", każdy poziom, rozgrywany w umyśle, to zupełnie inna i różna od pozostałych plansza i przygoda. Gra jest odjechana, chora i baardzo oryginalna. Grafika nie jest oszołamiająca (tworzona na konsole poprzedniej generacji), ale pasuje do klimatu gry. Psychonauts jest dziwne i pokręcone, a ocena 87 na Metacritic wskazuje, iż warto w to zagrać :)



![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531235308_0.jpg)




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120531235312_0.jpg)





## Superbrothers: Sword & Sworcery EP



Ostatnia pozycja to przygodówka, będąca konwersją z systemu iOS. Słowo przygodówka nie jest może najlepszym określeniem tej gry. To może raczej gra drogi. Sterujemy bohaterem, by poznawać fabułę, zagłębiać się w świat i czerpać przyjemność z obcowania z grą. Piękna oprawa graficzna, przypominająca stare tytuły z lat 80tych. Ale ma ona coś w sobie co cieszy oko i wygląda oryginalnie. Ścieżka dźwiękowa to klasa sama w sobie. Odgrywa ona równie ważna rolę co fabuła i oprawa graficzna. A w tym przypadku potęguję nasze doznania płynące z wchodzenia w świat przedstawiony. Polecam!




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120601000359_0.jpg)




![desk](https://raw.githubusercontent.com/djfoxer/djfoxer.github.io/master/_img/2012-6-1-_132_/g_-_608x405_-_-_33595x20120601000404_0.jpg)





## Dodatki

 

Otrzymujemy razem z paczą, zestaw ścieżek dźwiękowych z każdej gry, w formacie MP3 i FLAC. W tym przypadku to jak dodatkowa porcja rozrywki i przyjemności. 




## Dodatkowe gry i już ponad $ 4,500,000 !


Oczywiście jak to bywa w Humble Indie Bundle, w trakcie trwania dostajemy dodatkowe gry. Dostępne są one dla wszystkich, którzy już kupili paczkę, oraz dla osób, wpłacających więcej niż aktualna średnia. Co więcej, jak można było się spodziewać, obecna edycja bije kolejny rekord. Zebrano już ponad  $ 4,500,000 zakupiono prawie 550 000 paczek!

 *Gry jakie doszły to:* 



### Lone Survivor


Horror psychologiczny w klimatach 8-bitowych. 



### Braid


Znana wszystkim jedyny w swoim rodzaju platformówka. Metacritic: 90



### Super Meat Boy


Mięsista platformówka, w którą nie można nie zagrać. Metacritic: 87

